༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG22039
ImageGroup:
11KG22082
LCCN:
n/a
ISBN:
n/a
Title:
བོད་ཀྱི་ལ་གཞས།
bod kyi la gzhas/
Author:
ཚེ་དཔལ་སྐྱབས།
tshe dpal skyabs/
n/a
Descriptor:
Original Publication:
n/a;n/a
Place:
[s.I.]
Publisher:
[s.n.]
Date:
[s.n.]
Volume:
1
1
Total Volumes:
TBRC Pages:
12
Introductory Pages:
n/a
Text Pages:
n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 6/2015



1284
བོད་ཀྱི་ལ་གཞས།
ཚེ་དཔལ་སྐྱབས་ཀྱིས་བསྒྲིགས།
#



དཀར་ཆག
(1）
（ 1 2
(6:3)
- 1 25)
རྩེ་མགོ་རྩོམ་པའི་སྐོར།.
རོགས་འདེམས་པའི་སྐོར།
རོགས་འགྲོག་པའི་སྐོར།-
ཁས་ལེན་མནའ་ཚིག་གི་སྐོར།
རོགས་མཐུན་པའི་སྐོར།......
ཁ་འབྲལ་བའི་སྐོར།
བདེ་མོ་ཞུ་བའི་སྐོར།
རོགས་མི་བརྗེད་པའི་སྐོར།
རོགས་དྲན་པའི་སྐོར།
(147)
(185)
(2 1 (6)
(226)
(253)



མ་པའི་སྐོར།
ལོ ཁ་ལ་གཞས་ལེན་ན་ :་གཞུ ས་ལེན
ཁོ་ལ་གཞིས་དགུང་སྔོན་གནུ གྲྭ་ལ་ལེན།
གནམ་འཁོར་ལོ་རྩིབས་བརྒྱུད་གུར་ལ་ཡུE།།
ས་པདྨ་འདབ་བརྒྱད་གདོན་ལུ་འ དིང་།།
དགུང་ཉི་ཟླ་གཉིས་ཀ་མགྲོན་ལ་འགུགས་
ཕྱིར་འཁོར་ར་སྐར་ཚོགས་འབུམ་ལ་རྩེ
ཁ་ལ་གཞས་ལེན་ན་ལ་གཞས་ལེན།
ཁ་ལ་གཞས་སྡེ་ཆེན་གྲོང་ལ་ལེན།།
ཕ་ཨ་ཁུའི་མགོ་སྦྲུའི་གུར་ཞིག་ཕུབ།།
རྒྱ་བོད་པའི་ཁེབ་སི་གདན་ལ་འདིང་།།
རོགས་ཞེ་མཐུན་ཆ་མཉམ་མགྲོན་ལ་འདུག །
ཕྱིར་འཁོར་ར་ན་ཟླ་འབུམ་ལ་རྩེ།།
མོ ཁ་ལ་གཞས་ལེན་ན་ལ་གཞས་ལེན།།
ཁ་ལ་གཞས་དགུང་སྔོན་གནམ་ལ་ལེན།།
བྱ་རྒོད་པོའི་ཐུགས་ལ་ལྡན་ནི་ལེན།
ས



བྱ་གླག་མོ་འཁོར་ན་ཉན་ནི་ལེན།།
དེ་ལོས་བདེན་བསམ་གི་འདོད་ནི་ལེན།
ཁ་ལ་གཞས་ལེན་ན་ལ་གཞས་ལེན།
ཁ་ལ་གཞས་སྡེ་ཆེན་གྲོང་ལ་ལེན།
ཕོ་ཁྱོད་ཚོའི་ཐུགས་ལ་ལྡན་ནི་ལེན།།
གྲོང་ན་ཟླ་འཁོར་ན་ཉན་ནི་ལེན།
དེ་ལོས་བདེན་བསམ་གི་འདོད་ནི་ལེན།།
ཡོ ཁ་ལ་གཞས་ལེན་ན་ལ་གཞས་ལེན།
ཁ་ལ་གཞས་དགུང་སྔོན་གནམ་ལ་ལེན།
འབྲུག་ཕོ་ཆུང་ཐུགས་ལ་ལྡན་ནི་ལེན།།
ཆར་ཟིལ་མའི་འབྲས་བུ་ཡོད་ནི་ལེན།།
ཁ་ལ་གཞས་ལེན་ན་ལ་གཞས་ལེན།
ཁ་ལ་གཞས་རྩེ་རའི་ནང་ལ་ལེན།།
མ་བུ་མོའི་ཐུགས་ལ་ལྡན་ནི་ལེན།།
ཚིག་སྙན་མོའི་འབྲས་བུ་ཡོད་ནི་ལེན།།
མོ ཁ་ལ་གཞས་ལེན་ན་ལ་གཞས་ལེན།།
ཁ་ལ་གཞས་ཁྲ་ཡག་རྫ་ལ་ལེན།
འབྲོང་སྦེ་སེར་ཐུགས་ལ་ལྡན་ནི་ལེན།།
2



ཁ་སྐོམ་པ་རྫ་ཆུ་ཡོད་ནི་ལེན།
ཁ་ལ་གཞས་ལེན་ན་ལ་གཞས་ལེན།།
ཁ་ལ་གཞས་སྡེ་ཆེན་གྲོང་ལ་ལེན།།
ཕོ་ཁྱོད་ཚོའི་ཐུགས་ལ་ལྡན་ནི་ལེན།།
རོགས་འུ་གཉིས་མཐུན་པ་ཡོད་ནི་ལེན།།
ཡོ ཁ་ལ་གཞས་ལེན་ན་ལ་གཞས་ལེན།།
ཁ་ལ་གཞས་རྟ་བོ་ཉོ་སྲོལ་ལེན།།
རྟའི་མགོ་རྣ་ཡག་ན་ལོས་དགའ་ལ།།
གལ་ཆེ་ནོ་རྟ་ཡི་གོམ་ལག་རེད།།
ཁ་ལ་གཞས་ལེན་ན་ལ་གཞས་ལེན།།
ཁ་ལ་གཞས་རོགས་ལོ་རྩེ་སྲོལ་ལེན།།
ཕྱི་མོ་སྒོ་ཡག་ན་ལོས་དགའ་ལ།།
གལ་ཆེ་ནོ་རོགས་གི་ཞེ་འདང་རེད།།
མོ ཁ་ལ་གཞས་དར་དམར་ཁ་གང་ཡིན།
ཁྱོས་ཤིག་ར་དར་ཚོན་སྣ་ལྔ་ཡིན།
ཁ་ལ་གཞས་ཚིག་དྲུག་བསྡུས་མ་ཡིན།།
ཁྱོས་ཉོན་ར་རོགས་གི་མཐུན་པ་ཡིན།།
ཡོ ཁ་ལ་གཞས་ལེན་ན་ལ་གཞས་ལེན།།
3



པ་ལ་གའུ ་ བ ར་ལ་ལེན་པའི་དུས།།
དགུང་ཉི་མ་ཚང་ནས་འཆར་འཆར་ལེན།།
ཁྱོག་ལན་པ་ཚུར་ལ་རྫོགས་པའི་དུས།།
བ་གུང་ཉི་མ་ཁེས་ནས་འཇལ་འཇལ་ལོང ས།།
དེ་མིན་ན་ལ་གཞས་བླངས་ནས་ཅི།།
ཁ་ལ་གཞས་ལེན་ན་ལ་གཞས་ལེན།།
ཁ་ལ་གཞས་ཕར་ལ་ལེན་དུས་སུ།།
དྲིན་ཕ་མས་ཁ་བརྡ་བཤད་བཤད་ལེན།།
ཚོས་ལན་པ་ཚུར་ལ་རྫོགས་པའི་དུས།།
ཡུལ་ཕ་མར་དྲིན་ལན་འཇལ་འཇལ་ལོངས།།
དེ་མིན་ན་ལ་གཞས་བླངས་ནས་ཅི།།
མོ མཇལ་མ་མྱོང་བླ་མར་མཇལ་དུས་ན།།
ལག་དར་དཀར་ཁངས་སྐྱ་འབབ་འབབ་བྱོས།།
མཇལ་མ་མྱོང་བླ་མའི་མཇལ་སྲོལ་རེད།།
བརྩེ་མ་མྱོང་རོགས་ལོར་རྩེ་དུས་ན།།
ཁ་ཚིག་གསུམ་སྒྲོག་བུ་སྒྲོག་སྒྲོག་བྱོས།།
བརྩེ་མ་མྱོང་རོགས་ལོའི་རྩེ་སྲོལ་རེད།།
ཡོ ངའི་ལ་གཞས་ལམ་ཁའི་ཤོག་སྐུ་ཡིན།།
4



ཁྱོས་ཟིན་གི་འདོད་ན་བདའ་གི་ཁྱེར།།
ངའི་ལ་གཞས་སྲིད་པའི་སྒྲུང་གླུ་ཡིན།
སྒྲུང་ཚར་གི་འདོད་ན་ལེན་གི་ཁྱེར།།
མོ ས་འདི་ཡི་མིན་དང་རོང་གི་ཡིན།།
ང་རོང་བ་དར་ལུང་གོང་མའི་ཡིན།།
ཞིང་ལོ་ཡག་འབྲེག་གི་བྱང་མ་ཡིན།།
ས་འདི་ཡི་མིན་དང་སོག་གི་ཡིན།།
ང་སོག་པོ་རྟ་ར་བར་མའི་ཡིན།།
རྟ་གོམ་པ་འཁྱེར་གི་བྱང་མ་ཡིན།།
ས་འདི་ཡི་མིན་དང་གྲོང་གི་ཡིན།།
ང་གྲོང་གི་རྩེ་ར་ཞོལ་མའི་ཡིན།
ཁ་ལ་གཞས་ལེན་གི་བྱང་མ་ཡིན།།
ཡོ གསེར་གི་རང་འཐག་གྱི་ལི་ལི།།
དེ་བར་ནས་གསེར་ཕྱེ་ཐ་ལ་ལ།།
དེའི་ཁ་ནས་གསེར་སྒྲོག་སིལ་ལི་ལི།།
རོགས་ང་ཚོའི་ལ་གཞས་དེ་འདྲ་ཡིན།།
དངུལ་གི་རང་འཐག་གྱི་ལི་ལི།།
انت



དེ་བར་ནས་དངུལ་ཕྱེ་ཐ་ལ་ལ།།
དེའི་ཁ་ནས་དངུལ་སྒྲོག་སིལ་ལི་ལི།།
ཕོ་ང་ཚོའི་ཚིག་སྒོ་དེ་མོ་ཡིན།།
མོ དགུང་ཨ་སྔོན་བང་ཆ་བང་རིམ་གསུམ།།
བང་གན་གསུམ་མིང་གསུམ་ཐོགས་པ་ལ།།
ཁ་ལ་གཞས་མཁས་པའི་རྟགས་ཤིག་ཡིན།།
སྡེ་ཆེན་པོ་བང་ཆ་བང་རིམ་གསུམ།།
བང་གན་གསུམ་མིང་གསུམ་ཐོགས་པ་ལ།།
ཁ་ལ་གཞས་མཁས་པའི་རྟགས་ཤིག་ཡིན།
ལོ དགུང་ཨ་སྔོན་བང་ཆ་བང་རིམ་གསུམ།
བང་གན་ན་མིང་གསུམ་ངས་གཅིག་འདོགས།།
བང་གོང་མ་འབྲུག་ཆུང་གྲགས་ས་རེད།།
བང་བར་མ་གློག་དམར་འཁྱུག་ས་རེད།
བང་ཞོལ་མ་ཆར་ཆུ་འབབ་ས་རེད།།
བང་གན་གི་མིང་གསུམ་དེ་མོ་རེད།།
སྡེ་ཆེན་པོ་བང་ཆ་བང་རིམ་གསུམ།།
བང་གན་ན་མིང་གསུམ་ངས་གཅིག་འདོགས།།
བང་གོང་མ་རོགས་ལོ་རྩེ་ས་རེད།།
6



བང་བར་མ་ཚིག་གསུམ་བཤད་ས་རེད།།
བང་ཞོལ་མ་སྣང་བ་མཐུན་ས་རེད།།
བང་གན་གི་མིང་གསུམ་དེ་མོ་ཡིན།།
མོ
ནང་བྱ་བརྒྱ་དགུང་ལ་ཚོགས་དུས་སུ།།
བྱ་མང་བོས་ནམ་འཕང་མི་གཏོད་གི།
ང་ཁེར་མོས་གཏད་ས་མི་འགྲོ་གི།
ནང་རྟ་བརྒྱ་ཐང་ལ་ཚོགས་དུས་སུ།།
རྟ་མང་བོས་བྱང་ལམ་མི་བསྐྱོད་གི།
ང་ཁེར་མོས་སྐྱོད་ས་མི་འགྲོ་གི།
ནང་ན་ཟླ་གྲོང་ལ་ཚོགས་དུས་སུ།།
རོགས་མང་བོས་ལ་གཞས་མི་ལེན་གི།
ང་ཁེར་མོས་ལེན་ས་མི་འགྲོ་གི་
ཕོ དགུང་ཨ་སྔོན་མ་བརྡུང་མཁར་རེད།
འབྲུག་ཕོ་ཆུང་མ་བཞེང་ལྷ་རེད།
ཆར་ཟིལ་མ་འཛད་མེད་མཛོད་རེད།།
ཆུ་འཛད་མེད་མཛོད་བདག་འབྲུག་རེད།།
རྫ་ཁྲ་ཡག་མ་བརྡུང་མཁར་རེད།།
འབྲོང་བྲེ་སེར་མ་བཞེང་ལྷ་རེད།
7



རྩྭ་རྩི་ཏོག་འཛད་མེད་མཛོད་རེད།།
རྩྭ་འཛད་མེད་མཛོད་བདག་འབྲོང་རེད།།
སྡེ་ཆེན་པོ་མ་བརྡུང་མཁར་རེད།།
རོགས་ཆུང་ལོ་མ་བཞིང་ལྷ་རེད།
ཁ་ལ་གཞས་འཛད་མེད་མཛོད་རེད།།
ཚིག་འཛད་མེད་མཛོད་བདག་རོགས་རེད།
མོ འདི་ཤོག་དཀར་ཤོག་དམར་བར་ལ།།
ངས་གསེར་ཡིག་དགོས་ནོ་མ་ཤེས།།
ངས་གསེར་ཡིག་དགོས་ན་ཤེས་ན།།
ངའི་ཕ་ས་གསེར་ལུང་རྫོང་ཡིན།།
རོགས་ཁྱོད་དང་ང་གཉིས་བར་ལ།།
ངས་ལ་གཞས་དགོས་ནོ་མ་ཤེས།།
ངས་ལ་གཞས་དགོས་ནོ་ཤེས་ན།།
ངའི་མ་ས་ལ་གཞས་རྫོང་ཡིན།།
ཡོ ཆར་འདི་ཡི་འབབ་བ་མ་འདོད།།
ཆར་འདི་ཡི་འབབ་བ་འདོད་ན།།
ཕྲུག་ཐེབ་རྒྱའི་ཆུ་ལཱ་ལོས་འཛིན།།
རང་མེད་རུང་གཞན་ནས་གཡར་ཆོག།
8



ཁ་ལ་གཞས་ལེན་དགོས་མ་འདོད།།
ཁ་ལ་གཞས་ལེན་དགོས་འདོད་ན།།
ཁ་ལ་གཞས་ཚིག་རྐང་ལོས་བསྒྲིག།
ངས་མི་ཤེས་སྡེ་ནས་བསླབ་ཆོག།
མོ ཕོ་ཁྱོད་ཚོའི་ས་ཆ་མི་ཤེས།།
མ་ང་ཚོའི་ས་དང་འདྲ་ན།།
རྟ་མེད་ན་སྟོད་ལ་མི་འགྲོ།།
དྲེལ་མེད་ན་ཧའོ་ཤུ་མི་རྒྱག།
ཕོ་ཁྱོད་ཚོའི་ས་ཆ་མི་ཤེས།།
མ་ང་ཚོའི་ས་དང་འདྲ་ན།།
རོགས་མེད་ན་གྲོང་ལ་མི་འགྲོ།།
ཚིག་མེད་ན་ལ་གཞས་མི་ལེན།།
ཡོ དགུང་ཨ་སྔོན་ལྷ་ཁང་ལྷོ་སྒོ་རེད།།
སྤྲིན་དཀར་དམར་ལྷ་ཁང་སྒོ་དར་རེད།།
འབབ་ཤེས་ན་ཆར་བ་འཛད་མེད་ཡིན།།
སྡེ་ཆེན་པོ་མར་ཁུའི་མཚོ་མོ་རེད།།
རོགས་ཆུང་ལོ་པདྨ་དཀར་པོ་རེད།།
རྩེ་ཤེས་ན་ལ་གཞས་འཛད་མེད་ཡིན།།
9



མོ རྟ་དང་ལྷ་ཡི་བར་ལ།།
ངས་འབྲེལ་ཞིག་བཞག་ན་འདོད་ཡོད།།
སྒ་གཡོག་གྲུ་བཞི་མེད་ན།།
འབྲེལ་ཅི་ཡིས་འཇོག་དགོས་ཤེས་མེད།།
རོགས་ཁྱོད་དང་ངེད་གཉིས་བར་ལ།།
ང་ ས་འབྲེལ་ཞིག་བཞག་ན་འདོད་ཡོད་།།
ཚིག་སྙན་མོ་ལ་གཞས་མེད་ན།།
འབྲེལ་ཅི་ཡིས་འཇོག་དགོས་ཤེས་མེད།།
ཕོ རྟ་དཀར་པོའི་གོང་དུ་བུད་བུད་ལ།།
སྤང་སེར་པོར་དཀྲིས་གསུམ་རྒྱུག་ལ་འགྲོ།
འ་ི་ཡང་ཡང་རྟ་ལ་མི་བཞོན་གི།
ཡང་ཞོན་རུང་བྱང་ལམ་མི་གཅིག་གི།
སྟག་ཤ་རའི་སྐྱེ་བ་བླངས་བླངས་ལ།།
སྨན་བུ་མོར་ཚིག་གསུམ་བཤད་ལ་འགྲོ།
འདི་ཡང་ཡང་དེ་ལ་མི་འོང་གི།
ཡང་འོངས་རུང་རོགས་ལོར་མི་ཐུག་གི།
མོ མགོ་ཝ་མོ་ཞྭ་ཡི་སྟེང་གི།
ས་སྐུ་བུམ་ཇ་ལ་ཡག་གི།
[ 0



ནམ་ཡིན་རུང་ཉོ་ན་འདོད་གི
ཁའི་དུང་སོ་སུམ་བཅུའི་བར་ནས།།
ཁ་ལ་གཞས་ལེན་སྲོལ་ཡག་གི།
ནམ་ཡིན་རུང་རྩེ་ན་འདོད་གི།
1 1



རོགས་འདེམ་པའི་སྐོར།
ཡོ ས་འདི་ལ་ང་ཚོ་ཆ་མེད་ཡིན།།
ཆ་ཡོད་ནི་ས་ཞིག་གང་ན་ཡོད།།
འགྲོ་གོམ་གསུམ་སྤོས་ན་ཆ་ཡོད་རེད།།
རོགས་ཁྱོད་དང་འུ་གཉིས་ཆ་མེད་ཡིན།།
ཆ་ཡོད་ནི་རོགས་ཤིག་གང་ན་ཡོད།།
ཁ་ཚིག་གསུམ་བཤད་ན་ཆ་ཡོད་རེད།།
མོ ས་བླ་བྲང་བཀྲ་ཤིས་འཁྱིལ་པ་ནས།།
བྲག་མགོན་པོ་ལྷ་སྐུ་རང་བྱོན་རེད།།
ང་སྔོན་ཆད་མཇལ་ནི་མེད་ད།།
མགོ་གསེར་ཏོག་བཞེངས་སྲོལ་བཤད་ན།།
ཞྭ་ཕུད་ལས་མཇལ་ན་འདོད་གི།
སྡེ་ཆེན་པོ་ཚོ་དྲུག་གླིང་ནས།།
རོགས་མིང་ཆེན་ཕ་བཟང་བུ་ཚ།
ང་སྔོན་ཆད་རྩེ་ནི་མེད་ད།།
རོགས་རྩེ་སྲོལ་མཐུན་སྲོལ་བཤད་ན།།
12



ཁ་ཚིག་གསུམ་བཤད་ན་འདོད་གི།
ཡོ དགུང་ཉི་མ་ཚང་ནས་འཆར་དུས།།
སྤྲིན་དཀར་པོའི་སེམས་ན་དུངས་ཡོད།།
དགུང་ཉི་མར་དུངས་ཀ་མེད་ན།།
སྤྲིན་དཀར་པོས་དུངས་ནོ་རང་རེད།།
རོགས་ཆུང་ལོ་སྡེ་ནས་ཡོང་དུས།།
ཕོ་ང་ཚོའི་སེམས་ན་དུངས་ཡོད།།
རོགས་ཆུང་ལོར་དུངས་ཀ་མེད་ན།།
ཕོ་ང་ཚོ་དུངས་ནོ་རང་རེད།།
མོ རྟ་གྲོ་རིར་རྒྱུག་གོམ་མེད་ན།།
ང་སྔོ་རིར་ཞོགས་ཤིག་མ་བསློང་།།
ཁྱོད་ཡུན་རིང་འདུག་ཁོམ་མེད་ན།།
ང་བུ་མོར་དྲན་ཤིང་མ་འཇོག།
ཡོ སྟོད་དབུས་གཙང་ལྷ་ཡུལ་ཆོས་ཡུལ་རེད།
ལྷ་མཇལ་དགོས་བསམ་ནས་ཡོང་ནི་ཡིན།།
སྡེ་ཆེན་པོ་རྩེ་ཡུལ་དགོད་ཡུལ་རེད།།
རོགས་རྩེ་དགོས་བསམ་ནས་ཡོང་ནི་ཡིན།།
13



མོ སྟག་མིན་ནས་ཐིག་ལེ་ཅན་པོ།།
ཁྲ་ཞོལ་ལེ་གང་ནས་ཐོག་ན།།
རོགས་མིན་ནས་ཁ་ཚིག་ཅན་པོ།།
ཁ་བགད་ལེ་གང་ནས་ཐོན་ན།།
ཕོ སྟག་མིན་ནས་ཐིག་ལེ་ཅན་པོ།།
ཁྲ་ཞོལ་ལེ་ནགས་ནས་ཐོན་ན།།
རོགས་མིན་ནས་ཁ་ཚིག་ཅན་པོ།།
ཁ་བགད་ལེ་སྡེ་ནས་ཐོན་ན།།
མོ དགུང་སྔོན་པོ་དགོས་ནོ་འབྲུག་རེད།།
འབྲུག་ལྗང་ལོ་དགོས་ནོ་ཆར་རེད།།
ཆར་ཟིལ་མ་འབྲུག་གི་རྒྱན་རེད།
གྲོང་ཆེན་པོར་དགོས་ནོ་རོགས་རེད།།
རོགས་ཆུང་ལོར་དགོས་ནོ་ཚིག་རེད།
ཚིག་སྙན་མོ་རོགས་གི་རྒྱན་རེད།།
ཕོ སྟོད་དབུས་གཙང་གསེར་ཏོག་སེར་པོ་ཅན།
སྒོ་གྲུ་བཞི་ཤེལ་སྒོ་ལྗང་ཁུ་ཅན།།
སྒོ་ཕྱེས་དང་ལྷ་སའི་ཇོ་ཁང་རེད།།
1



ཇོ་སེར་པོ་མཇལ་གི་ཐོན་ཡོད།།
སྦྲ་ཐང་སྨུག་རས་གི་སྒོ་དར་ཅན།།
སྒོ་གྲུ་བཞི་དུང་གི་ཆེ་ཆུང་ཅན།།
སྒོ་ཕྱེས་དང་འཇིག་རྟེན་རྩེ་ཡུལ་རེད།།
ང་རྩེ་གི་ཞི་ལི་ཐོན་ཡོད།།
མོ ང་དབུས་གཙང་ཡུལ་གི་མིན་པས།།
ལྷ་ཁང་དཀོར་གཉེར་ཅི་ཡིན།།
སེམས་བསམ་པའི་མཇལ་འདོད་ཡོད་ན།།
དོན་དམ་པའི་ལྕགས་ལུང་ངས་འབྱེད།།
ང་སྡེ་ཆེན་གྲོང་གི་མིན་པས།།
ནང་ན་ཟླའི་བདག་པོ་ཅི་ཡིན།
སེམས་བསམ་པའི་རྩེ་འདོད་ཡོད་ན།།
དོན་དམ་པའི་ཚིག་གསུམ་ངས་བཤད།།
ལོ སྟོད་དབུས་གཙང་ཆོས་རའི་ནང་ན།།
ཆོས་ཀུན་རིགས་མཛོད་ལ་ཡོད་ན།།
ཁྱོས་མཛོད་གི་མཛོད་སྒོ་ཕྱེས་དང་།།
ཆོས་འདོན་གི་བན་ཆུང་ཐོན་ཡོད།།
སྡེ་ཆེན་པོ་རྩེ་རའི་ནང་ན།།
15



ཁ་ལ་གཞས་མཛོད་ལ་མནན་ཡོད་ན།།
ཁྱོས་མཛོད་གི་མཛོད་སྒོ་ཕྱེས་དང་།།
རོགས་རྩེ་གི་ཞི་ལི་ཐོན་ཡོད།།
མོ རྟ་རྒྱུག་པའི་ས་ལ་ཐོན་ན།།
རྟ་རྒྱུག་སྲོལ་རྣམ་པ་གཉིས་ཡོད།།
འདི་དལ་ལ་དལ་གིས་འདུར་སྲོལ་གཅིག།
མགྱོགས་ལ་གོམ་པས་རྒྱུག་སྲོལ་གཉིས།།
དེ་གཉིས་ཀའི་ནང་ནས་རྟ་ཡིས་འདོམས།།
རོགས་རྩེ་སའི་ས་ལ་ཐོན་དུས།།
རོགས་རྩེ་སྲོལ་རྣམ་པ་གཉིས་ཡོད།།
སྙན་མོ་ཚིག་གིས་རྩེ་སྲོལ་གཅིག།
ཞེ་ལ་སྣང་བ་མཐུན་སྲོལ་གཉིས།།
དེ་གཉིས་ཀའི་ནང་ནས་རོགས་གིས་འདོམས།།
ལོ ང་སྟོད་ནས་འོང་བའི་རྟ་ཉོ་ཡིན།།
ཕྱི་སྤུ་ཁ་མེད་ན་མི་གཏམ།།
རྒྱུད་གོམ་ལག་མེད་ན་མི་ཉོ།
ང་སྨད་ནས་འོང་བའི་བུ་ཆུང་ཡིན།།
ཡག་མོ་སྒོ་མེད་ན་མི་འགྲོག།
1 6



ཁྲེལ་རློམ་པ་མེད་ན་མི་བརྩེ།།
མོ རྟ་ཉོ་ན་ཨ་རིག་རྡོ་རྟ་ཉོས།།
ས་དོག་མོ་ལམ་ལ་བྱང་མ་ཡིན།
རྒྱོའུ་རྒྱ་མོ་འདེད་གི་མཐའ་མ་ཡིན།།
རོགས་རྩེ་ན་ཞང་བཟང་ཚ་མོར་བརྩེ།།
གཏམ་མི་ཁའི་ཕྱོགས་ལ་བྱང་མ་ཡིན།།
རོགས་གྲོང་ནས་ཐུག་གི་ཆ་ཡོད་ཡིན།།
ཕོ རྟ་མེད་དུས་རྟ་ཞིག་འདོད་གི།
རྟ་ཡོད་དུས་འཕྲ་ཁར་སྐྲག་གི།
རོགས་མེད་དུས་རོགས་ཤིག་འདོད་གི།
རོགས་ཡོད་དུས་མི་ཁར་སྐུལ།་གི།
མོ ལུག་ཚེ་དཀར་སྙིང་ལ་རྗེ་བོ།།
མགོ་སྒུར་ནས་རམ་དཀར་ཟོ་ལ།།
སྤྱང་དར་མ་མིན་ནས་དགྲ་མེད།།
དགྲ་ཡོད་ཕྱོགས་ས་ནས་ང་འདུག།
ལུག་ཅི་ཡིས་འཚོ་དགོས་ངས་བལྟ།
རོགས་ཆུང་ལོ་སྙིང་ལ་རྗེ་བོ།།
17



ཞེ་ལྷོད་ལ་ཚིག་གསུམ་ཤོད་དང་།།
གཏམ་མི་ཁ་མིན་ནས་དགྲ་མེད།།
དགྲ་ཡོད་སའི་ཕྱོགས་ནས་ང་འདུག།
རོགས་ཅི་ཡིས་རྩེ་དགོས་ངེས་བལྟ།
ལོ སྟོད་བྲག་དམར་བྱ་ཚང་དཀྱིལ་ནས།།
བྱ་འཕུར་རྒྱུའི་ལམ་མ་ལངས་ཡོད།།
ང་འཕུར་གྲོགས་མེད་ལ་སྒུག་ཡོད།།
ངའི་འཕུར་གྲོགས་གླག་མོ་ཁྱོད་བྱོས།།
རླུང་བསེར་བུ་མིན་ནས་དགྲ་མེད།།
དག་ཡོད་ཕྱོགས་ས་ནས་ང་འདུག།
ཕྱོགས་གང་ལ་འཕུར་རྒྱུར་ཁྱོས་ལྟོས།།
སྡེ་ཆེན་པོ་རྩེ་རའི་ནང་ནས།།
རོགས་རྩེ་རྒྱུའི་ལམ་མ་ལངས་ཡོད།
ང་རྩེ་གྲོགས་མེད་ལ་སྒུག་ཡོད།།
ངའི་རྩེ་གྲོགས་ཞི་མོ་ཁྱོད་བྱོས།།
གཏམ་མི་ཁ་མིན་ནས་དགྲ་མེད།།
དགྲ་ཡོད་ཕྱོགས་ས་ནས་ང་འདུག།
གྲོང་གང་ནས་རྩེ་རྒྱུར་ཁྱོས་ལྟོས།།
མོ དགུང་ཨ་སྔོན་ལྷོ་རྒྱུ་ཡག་གི།
18



ཆར་ཟིལ་མ་འབབ་ན་འདོད་གི།
འབྲུག་གྲག་གི་བསྡད་ན་སྐྲག་གི
སྡེ་ཆེན་པོ་ཁ་ཞེང་ཆེ་གི།
རོགས་དགའ་ལོར་འགྲོག་ན་འདོད་གི།
ཁྱིམ་བཟའ་བས་སྡིགས་ན་སྐྲག་གི།
ཡོ ཁྱོད་བྱི་རུ་དམར་ཆུང་ཨེ་ཡིན།།
ཁྱོད་ཕྱི་རུ་དམར་ཆུང་ཡིན་ན།།
སྟོད་ལྷ་སའི་ཁྲོམ་ནས་སྡོད་དང་།།
ང་བོད་པ་སྟོབས་ཆེན་མིན་རུང་།།
ཁྱོད་ལྷ་སའི་ཁྲོམ་ནས་མི་སྐྱུར།།
ཁྱོད་ཞང་བཟང་ཚ་མོ་ཨེ་ཡིན།
ཁྱོད་ཞང་བཟང་ཚ་མོ་ཡིན་ན།།
ཡུལ་ཕ་མའི་དྲུང་ནས་སྡོད་དང་།།
ང་ཕ་བཟང་བུ་ཚ་མིན་རུང་།།
ཁྱོད་ཕ་མའི་དྲུང་ནས་མི་སྐྱུར།།
མོ ཁྱོས་ཆུ་མགོ་ཆེ་འདུག་མ་བལྟ།
སྨད་ཆུ་རྔ་དྭངས་འདུག་ལྟོས་ར།།
ཆུ་ཞིམ་ཤ་ཅན་པོ་དེ་ཡིན།།
19



ཁྱོས་མི་ངོ་ཡག་འདུག་མ་བལྟ།
ནང་ཞེ་སེམས་མཐུན་འདུག་ལྟོས་ར།།
རོགས་ཁྲེལ་ཡོད་ཅན་པོ་དེ་ཡིན།།
ཡོ ང་གྲོ་སྔོན་འདོ་བ་ཟེར་ནོ།།
ཕྱི་སྤུ་ཁ་ཡག་རྒྱུ་མེད་རུང་།།
ནང་གོམ་ལག་འཛོམས་པའི་རྟ་ཡིན།
ང་རྒྱུ་མེད་ཞི་ལི་ཟེར་ནོ།།
ཕྱི་ཕོ་སྒོ་ཡག་རྒྱུ་མེད་རུང་།།
ཞེ་སྣང་བ་མཐུན་གི་རོགས་ཡིན།།
མོ རྨ་ཕ་རིའི་ཕྱོགས་གི་འདོ་བ།།
རྨ་ཚུར་རིའི་ཕྱོགས་ལ་ཨེ་རྒྱུག།
རྨ་ཚུར་རིའི་ཕྱོགས་ལ་རྒྱུག་ན།།
སྲབ་བསིལ་མ་ཞིག་གིས་ལོས་བསུ།།
རྨ་ཕ་རིའི་ཕྱོགས་གི་རོགས་ལོ།།
རྨ་ཚུར་རིའི་ཕྱོགས་ལ་ཨེ་རྩེ།
མོ་ཚུར་རིའི་ཕྱོགས་ལ་རྩེ་ན།
ཚིག་སྙན་མོ་ཞིག་གིས་ལོས་བསུ།།
ཕོ རྨ་ཕ་རིའི་ཕྱོགས་གི་འདོ་བ།།
20



རྨ་ཚུར་རིའི་ཕྱོགས་ལ་ཆ་མེད་ཡིན།།
ང་ཆ་མེད་འདོ་བ་རྒྱུག་ན།།
ཕྱི་རྟ་བརྒྱུས་གོ་ན་ཅི་ཟེར།།
རྨ་ཕ་རིའི་ཕྱོགས་གི་ཞི་ལི།།
རྨ་ཚུར་རིའི་ཕྱོགས་ལ་ཆ་མེད་ཡིན།།
ང་ཆ་མེད་ཞི་ལི་རྩེ་ན།།
ཕྱི་ན་ཟླས་གོ་ན་ཅི་ཟེར།།
མོ སྟོད་བྲག་དམར་ཁ་རྒྱུད་གོང་མ་ན།
གུར་དཀར་པོ་དབུབ་སའི་ས་ཟིག་ཡོད།།
གུར་དཀར་པོ་འབབ་སྲོལ་མ་ཤེས་ན།།
རླུང་བསེར་བུ་ཟེར་བའི་དགྲ་ཞིག་ཡོད།།
ས་ཀ་རིང་སྡེ་རུ་ཞོལ་མ་ན།།
རོགས་ངེད་གཉིས ས་རྩེ་སའི་སྡེ་ཞིག་ཡོད།།
སྡེ་འདི་ཡི་རྩེ་སྲོལ་མ་ཤེས་ན།།
གཏམ་མི་ཁ་ཟེར་བའི་དགྲ་ཞིག་ཡོད།།
ཕོ རྟ་གང་བཟང་མེད་ནི་མིན་ད།།
རྟ་ཁྱོད་ལ་ཞོན་ན་འདོད་གི།
ཁྱོད་ཡན་གི་རྟ་ཞིག་མི་དགོས།།
2 1



དེའི་ཚོད་གི་སྒ་ཆ་ང་མེད།
རོགས་གང་ཡག་མེད་ནི་མིན་ད།།
རོགས་ཁྱོད་ལ་རྩེ་ན་འདོད་གི།
ཁྱོད་ཡན་གི་རོགས་ཤིག་མི་དགོས།།
དེའི་ཚོད་གི་ཕོ་སྒོ་ང་མེད།
མོ རྨ་ཕ་རིའི་གཅན་ཚའི་ནགས་ནས།།
ཤིང་གསོམ་དཀར་དྲང་ཤ་ཅན་པོ།།
ཁྱོད་ཡན་གི་ཤིང་ཞིག་ང་མེད།།
ཁྱོད་མན་གི་ལྕང་མ་གླང་མ།།
ཤིང་ཞིག་གི་བསམ་པ་ང་མེད།།
སྡེ་ཆེན་པོ་རྩེ་རའི་ནང་ནས།།
རོགས་ཆུང་ལོ་ཁ་ཚིག་ཅན་པོ།།
ཁྱོད་ཡན་གི་རོགས་ཤིག་ང་མེད།
ཁྱོད་མན་གི་ཁ་ཡ་ན་ཟླ།།
རོགས་ཤིག་གི་བསམ་པ་ང་མེད།།
ཡོ ང་འཛམ་གླིང་ཉི་མ་ཟེར་ནོ།།
རི་མཐོ་མཉམ་མེད་ལ་ཤར་ནི་ཡིན།།
ཁྱོད་བཅོ་ལྔའི་དུང་ཟླ་དཀར་པོ༎
22



ཁྱོད་དེ་ཡི་ཤར་ནི་ཨེ་ཡིན།།
ང་ཕ་བཟང་བུ་ཚ་ཟེར་ནོ།།
ཐག་རིང་ཐུང་མེད་ལ་རྩེ་ནི་ཡིན།།
ཁྱོད་ཞང་བཟང་ཚ་མོ་ཟེར་ནོ།།
ཁྱོད་དེ་ཡི་རྩེ་ནི་ཨེ་ཡིན།
མོ ཤིང་སྐྱེས་སྐྱེས་རྒྱ་རྫོང་ནགས་ནས་སྐྱེས།།
ཤིང་གང་དྲང་ཁྱོད་གི་འདོད་ལ་ཐུག།
རོགས་ཡོད་ཡོད་སྡེ་ཆེན་གྲོང་ནས་ཡོད།
རོགས་གང་ཡག་ཁྱོད་གི་འདོད་ལ་ཐུག།
ཕོ སྟོད་གཡུ་ལོ་རྟ་རའི་ནང་ན།།
རྟ་ཨ་ན་མ་ན་མང་གི།
སྟོད་བྱང་ལམ་ཆོད་ནོ་དཀའ་གི།
རིན་བྱིན་ནས་ཉོ་རྒྱུར་སྐྲག་གི།
སྡེ་ཆེན་པོ་རྩེ་རའི་ནང་ན།།
རོགས་ཨ་ན་མ་ན་མང་གི།
ཚིག་བཤད་ལས་རྩེ་གྲོགས་དཀོན་གི།
རོགས་རྩེ་ཡ་ཟེར་རྒྱུར་སྐྲག་གི།
23



མོ སྟོད་དབུས་གཙང་ཟེར་བ་མིང་ཆེ་གི།
ལྷ་བྱམས་པ་ཟེར་བ་དོན་ཆེ་གི།
མཇལ་མ་ཐུབ་སེམས་ནས་ཁེ་ཆེ་གི།
ང་ཡང་ཡང་མཇལ་རྒྱུར་ཐག་རིང་གི།
སྡེ་ཆེན་པོ་ཟེར་བ་མིང་ཆེ་གི།
རོགས་ཆུང་ལོ་ཟེར་བ་དོན་ཆེ་གི
རྩེ་མ་ཐུབ་སེམས་ནས་ཁེ་ཆེ་གི།
ང་ཡང་ཡང་རྩེ་རྒྱུར་ཐག་རིང་གི།
མོ ས་སྟོང་འཁོར་མཁར་ལ་འགྲོ་ནི་ཚོ།
ཁྱོས་སྟོང་འཁོར་ཇ་ལ་ཉོ་འདོད་ན།།
ཡང་ཇ་ལའི་རྒྱུད་པར་བལྟ་ཡག་བྱོས།།
དེའི་ནང་ན་ཇ་ལ་རྫུན་མ་ཡོད།།
ས་སྡེ་ཆེན་གྲོང་ལ་འགྲོ་ནི་ཚོ།
ཁྱོད་སྡེ་ཆེན་རོགས་ལ་འགྲོག་འདོད་ན།།
སྔོན་བཤད་པའི་ཚིག་ལ་ཉན་ཡག་བྱོས།།
དེ་ནང་ན་རོགས་ལོ་ཁྲེལ་མེད་ཡོད།།
ཕོ གསེར་ནག་བུམ་པའི་ཁ་ནས།།
བྱ་རྨ་བྱའི་སྒྲོ་གུར་ལྷང་རེད།།
24



ལྷང་གསུམ་གླིང་ལ་གྲགས་ན།།
ཐེངས་གསུམ་བལྟས་ན་འདོད་གི།
གཞན་ཡུལ་སྡེ་ཆེན་གྲོང་ནས།།
ཆུང་དུས་རོགས་ལོ་ལྷང་རེད།།
ལྷང་གསུམ་གླིང་ལ་གྲགས་ན།།
ཚིག་གསུམ་བཤད་ན་འདོད་གི།
མོ རི་ཆུང་ཆུང་བུམ་པ་འདྲ་བོ།།
ཁྱོའི་མགོ་ནས་སྨུག་པ་མེད་ཚེ།
ཞྭ་ཕུད་ལས་ཕྱག་གསུམ་ལོས་འཚལ།།
རོགས་ཆུང་ལོ་ལྷ་སྐུ་འདྲ་བོ།།
ཁྱོའི་རྗེས་ན་མི་ཁ་མེད་ཚེ།
ཁ་བགད་ལས་ཚིག་གསུམ་ལོས་བཤད།།
ཕོ ཁྱོས་རྡོ་མང་གྲས་ནས་རྡོ་འདོམས།།
རྡོ་ང་འདོམས་ཟེར་ནི་མིན་ད།།
རྡོ་ཁ་ལོ་སྒྱུར་ར་ལྟོས་དང་།།
རྡོ་རི་མོ་ཅན་པོ་ང་ཡིན།།
ཁྱོས་རོགས་མང་གྲུས་ནས་རོགས་འདོམས།།
རོགས་ང་འདོམས་ཟེར་ནི་མིན་ད།།
25



ཚིག་ཡུན་གི་ཤོད་ལ་རྩེ་དང་།།
ཞེ་སྣང་བ་མཐུན་ནོ་ང་ཡིན།།
མོ རི་ཆུང་ཆུང་དུང་དཀར་འདྲ་བོ།།
ལྷ་འཁོར་གི་གསལ་ཆ་མེད་རུང་།།
ཕྱི་རྫ་རིར་དཔྱད་པ་བཏང་ན།།
ལྷ་ལས་གནས་འདོད་གི་རི་རེད།།
རོགས་ཆུང་ལོ་མེ་ཏོག་འདྲ་བོ།།
རོགས་རྩེ་ཡི་གསལ་ཆ་མེད་རུང་།།
ཚིག་སྙན་མོའི་བཤད་ཕྱོགས་བལྟས་ན།།
ཞེ་ལོས་མཐུན་འདོད་གི་རོགས་རེད།།
ཡོ རྒྱ་རྟ་བོད་རྟ་སོག་རྟ་གསུམ།།
ཤ་ཤེད་མོ་ཡོད་འདུག་དལ་གང་རེད།།
གཟུགས་མགོ་རྣ་མཐོ་འདུག་ཆེ་ཆུང་རེད།།
རྒྱུག་གོམ་ལག་ཅན་པོ་ཉོ་རྒྱུ་ཡིན།།
རྒྱ་མོ་བོད་མོ་སོག་མོ་གསུམ།།
ཕྱི་མོ་སྒོ་ཡག་འདུག་དལ་གང་རེད།
ཚིག་རྣ་ལ་སྙན་འདུག་བཤད་ཕྱོགས་རེད།།
ཞེ་སྣང་བ་ཅན་པོར་རྩེ་རྒྱུ་ཡིན།།
26



མོ ཡག་ནོ་འཇམ་ནོ་བསམ་ན།།
གོས་ཆེན་ཚ་རུ་འདོད་གི།
དགུན་གསུམ་གྲང་ནོ་བསམ་ན
ན།།
ར་མའི་ར་སླག་དྲན་གི།
ཡག་ནོ་འཕྱོར་ནོ་བསམ་ན།།
རྒྱུ་ཆེན་ཞི་ལི་འདོད་གི།
ཞེ་ལ་སྣང་བ་བསམ་ན།།
རྒྱུ་མེད་ཞི་ལི་དྲན་གི།
ཕོ སྟོད་དབུས་གཙང་ཆོས་ར་ཆ་ཡོད་རེད།།
ཆ་ལོས་ཡོད་ཆོས་ར་གོང་ཞོལ་རེད།།
ལྷ་མཇལ་གི་བྱམས་པ་ཆ་མེད་ཡིན།།
ཆ་ཅི་ཡོད་ཕྱག་གསུམ་འཚལ་ནི་མེད།།
སྡེ་ཆེན་པོ་རྩེ་ར་ཆ་ཡོད་རེད།
ཆ་ལོས་ཡོད་སྡེ་བ་མགོ་རྔ་རེད།
རོགས་རྩེ་གི་བུ་མོ་ཆ་མེད་ཡིན།།
ཆ་ཅི་ཡོད་ཚིག་གསུམ་བཤད་ནི་མེད།།
མོ ཁྱོད་ཚོའི་ས་ལ་ང་ཚོའི་ས།།
ཁྱོད་ཚོའི་ས་དེ་ཅི་ཤེས་ལ།།
27



ང་ཚོའི་ས་ལ་འདྲ་རྒྱུ་ན།།
རྟ་ཨ་ན་མ་ན་ཆ་ཞིག་དགོས།།
རྟ་གཅིག་ལ་གོམ་ལག་ཡོད་དགོས།།
རྟ་གཅིག་ལ་མགོ་རྣ་འཛོམས་དགོས།།
ཁྱོད་ཚོའི་ས་ལ་ང་ཚོའི་ས།།
ཁྱོད་ཚོའི་ས་དེ་ཅི་ཤེས་ལ།།
ང་ཚོའི་ས་ལ་འདྲ་རྒྱུ་ན།།
རོགས་ཨ་ན་མ་ན་ཆ་ཞིག་དགོས།།
རོགས་གཅིག་ལ་ཁ་ཚིག་ཡོད་དགོས།།
རོགས་གཅིག་ལ་སྣང་བ་མཐུན་དགོས།།
ཕོ བྱ་ཁུ་བྱུག་གཞན་གི་མགྲོན་པོ་ཡིན།།
བྱིའུ་འཇོལ་མོ་ནགས་གི་གཞི་འཛིན་རེད།།
ནགས་གོང་མ་སྐྱིད་དང་ཞོལ་མ་སྐྱིད།།
ནགས་སྐྱིད་ས་ཞིག་ནས་འདུག་རྒྱུ་ཡིན།།
སྡོང་མཐོ་ས་ཞིག་ནས་གྲོག་རྒྱུ་ཡིན།
ཕོ་ང་ཚོ་གཞན་གི་མགྲོན་པོ་ཡིན།།
མ་ཁྱོད་ཚོ་སྡེ་གི་གཞི་འཛིན་རེད།
སྡེ་གོང་མ་སྐྱིད་དང་ཞོལ་མ་སྐྱིད།།
སྡེ་སྐྱིད་ས་ཞིག་ནས་འདུག་རྒྱུ་ཡིན།།
28



ཞེ་མཐུན་ས་ཞིག་ལ་རྩེ་རྒྱུ་ཡིན།།
མོ ཆུ་དང་ཆུ་མགོ་ཆ་མེད་རེད།།
ཆ་ཡོད་ནི་ཆུ་ཞིག་གང་ན་ཡོད།
ཆུ་ཐོམ་གསུམ་བཅུས་ནས་ཆ་ཡོད་བྱ།།
བུ་དང་བུ་མོ་ཆ་མེད་རེད།།
ཆ་ཡོད་ནི་རོགས་ཤིག་གང་ནས་ཡོད།།
ཁ་ཚིག་གསུམ་བཤད་ལ་ཆ་ཡོད་བྱ།།
ཡོ ས་འདི་ན་སེང་ལྡེང་མང་གི།
སེང་རང་གྲགས་ཌ་རུ་དཀོན་གི།
ས་འདི་ན་རྩེ་རོགས་མང་གི།
ཞེ་མཐུན་གི་རོགས་ཤིག་དཀོན་གི།
མོ ང་སེང་ལྡེང་ཌ་རུ་ཟེར་ནོ།།
ཁྱོས་དཀྲོལ་དང་སེང་སྐུད་གྲོགས་ལ།།
ང་ཞང་བཟང་ཚ་མོ་ཟེར་ནོ།།
ཚིག་ཤོད་དང་སྣང་བ་མཐུན་ན།།
ཕོ སྨད་རྒྱ་ནག་ཚོང་ར་ནང་ནས།།
29



ངས་བདམས་ནས་གོས་ཤིག་ཉོས་ནོ།།
གོས་ཕྱི་ཕྱོགས་གསེར་གི་ལཉྫ་རེད།།
གོས་ནང་ཕྱོགས་དངུལ་གི་གཡུང་དྲུང་རེད།།
གོང་ལྷག་པ་ཤོར་ཡང་མི་འགྱོད་གི།
ས་རྨ་རུའི་སྡེ་ཆེན་གྲོང་ནས།།
ངོས་བདམས་ནས་རོགས་ཤིག་རྩེ་ནོ།།
ཁ་ཕར་འཁོར་སྐྱེས་ལུས་སྨྱུག་མདའ་རེད།
ཁ་ཚུར་འཁོར་བཅོ་ལྔའི་ཟླ་བ་རེད།།
གཏམ་མི་ཁ་འཁོར་ཡང་མི་འགྱོད་གི།
མོ ས་རིག་གི་རིག་སྨོན་གཞུང་ནས།།
ངས་མ་རིག་མཛོ་ཞིག་རིག་ནོ།།
རྭ་སྐྱེས་ཡག་བ་སོ་ཐུར་མ་འདྲ།།
ཁལ་བཀལ་ཡོད་དངུལ་དང་དོང་ཙེ་འདྲ།།
དེ་འདྲ་ཡི་མཛོ་ཞིག་ཡོད་རྒྱུ་ན།།
ས་ཟི་ལིང་འགྲོ་རྒྱུར་མི་སྡུག་གི།
གོས་ནོམ་པ་ཉོ་རྒྱུ་མི་དཀའ་གི།
ས་
ས་རིག་གི་རིག་སྨོན་གཞུང་ནས།།
ངས་མ་རིག་རོགས་ཤིག་རིག་ནོ།།
ཁའི་དུང་སོ་དུང་ཟླ་ཚེས་པ་འདྲ།།
30



ཚིག་སྙན་མོ་རྗེ་བཙུན་མགུར་མ་འདྲ།།
དེ་འདྲ་ཡི་རོགས་ཤིག་ཡོད་རྒྱུ་ན།
ཡུལ་ཕ་མས་བཀག་ཀྱང་མི་སྐྲག་གི།
གཏམ་མི་ཁ་འཁོར་རུང་མི་འགྱོད་གི།
ཡོ འདི་རྨ་ཆུ་རྐ་ཆུའི་བར་ལ།།
ངས་ཟམ་ཞིག་འཕངས་ན་འདོད་ཡོད།།
ཤིང་གཅོད་སྤྱད་སྟ་རེ་མེད་ན།།
ཟམ་ཅི་བྱས་ལས་དགོས་མི་ཤེས་གི།
རོགས་ཁ་མཐུན་ཞེ་མཐུན་བར་ལ།།
ངས་ཚིག་གསུམ་བཤད་ན་འདོད་ཡོད།།
རོགས་ཐུག་པའི་གོ་སྐབས་མེད་ན།།
ཚིག་ཅི་བྱས་བཤད་དགོས་མི་ཤེས་གི།
མོ བོའུ་རྭ་རིང་དངུལ་དཀར་སོ་བ་ཅན།།
ཕྱི་བལྟས་ན་ཡག་བཞིན་ཆེ་གི་ར།།
ནང་གཟི་སྒོ་ཅི་ཡོད་ཆ་མེད་ཡིན།།
བོའུ་ཡུན་གིས་འཕེན་ན་ཡུན་གིས་བལྟ།།
རོགས་ཆུང་ལོ་དུང་གི་སོ་སྒོ་ཅན།།
ཕྱི་ཕོ་སྒོ་ཡག་བཞིན་རིག་གི་ར།།
ནང་བློ་ཁྲེལ་ཅི་ཡོད་ཆ་མེད་ཡིན།།
31



རོགས་ཡུན་གིས་འགྲོགས་ལ་ཡུན་གིས་བལྟ།།
ཡོ ནགས་རྒྱ་རྫོང་ཡག་པ་ལྷ་ཤིང་རེད།།
མགོ་སིལ་ཏོག་ཡག་པ་བྱི་རུ་རེད།།
བཏོག་ཟེར་རྒྱུར་སྤོབས་པའི་མི་འདང་གི།
སྐྱུར་ཟེར་རྒྱུར་བློ་ཡིས་མི་ཆོད་གི།
གྲོང་སྡེ་བ་ཡག་གི་ལྷ་སྡེ་རེད།།
རོགས་ཆུང་ལོ་ཡག་ནོ་ལྷ་སྐུ་རེད།།
རྩེ་ཟེར་རྒྱུར་སྤོབས་པའི་མི་ལོངས་གི།
སྐྱུར་ཟེར་རྒྱུར་བློ་ཡིས་མི་ཆོད་གི།
མོ ས་སྣང་རའི་གསེར་ཁོག་སྟོད་ནས།།
ས་བསམ་ནས་མཁར་ཞིག་བརྡུངས་ཡོད།།
མཁར་མཐོ་འདུག་ཡག་བཞིན་སྡེ་བས་ཤེས།།
མཁར་རྟེན་འདུག་རང་གི་ལས་ལ་ཐུག།
ས་སྣང་རའི་སྡེ་ལུང་ཞོལ་མ་ནས།།
ངས་བསམ་ནས་རོགས་ཤིག་བཙལ་ཡོད།།
རོགས་རྩེ་ནས་བགད་ནི་སྡེ་བས་ཤེས།།
ཁྲེལ་ཡོད་མེད་རང་གི་ལས་ལ་ཐུག།
ཕོ རི་དམའ་མོ་སྨུག་པའི་མགོ་ནས།།
32



སྨུག་ཤོལ་ལེ་རྟ་རའི་ནང་ན།
རྟ་ཞོན་ནས་བདེ་ལག་མེད་རུང་།།
སྲབ་འཇོག་གི་ཡིད་སྨོན་ཤོར་ཡོད།།
སྡེ་ཆེན་པོ་ཡག་གི་དཀྱིལ་ནས།།
ནང་ན་ཟླ་མང་བོའི་གྲས་ནས།།
རོགས་རྩེ་ལས་ཉམས་མྱོང་མེད་རུང་།།
ཚིག་བཤད་པའི་ཡིད་སྨོན་ཤོར་ཡོད།།
མོ ནགས་རྒྱ་རྫོང་མགོ་ཡི་སིལ་ཏོག།
སིལ་ཟ་འདོད་སེམས་ན་ཡོད་ཀྱང་།།
སྡོང་མཐོ་ནས་མགོ་ལ་མི་འགོས་གི།
ཤིང་གླ་ཁེའི་ནང་ནས་མི་མཐར་གི།
སིལ་ཟ་གི་དབང་སྐལ་མི་ལྡན་གི།
ས་སྡེ་ཆེན་གྲོང་གི་ན་ཆུང་རོགས།།
རོགས་རྩེ་འདོད་སེམས་ན་ཡོད་ཀྱང་།།
ས་ཁ་ཐག་རིང་ནས་མི་ཐོན་གི།
གཏམ་མི་ཁའི་ཁ་ནས་མི་མཐར་གི།
རོགས་རྩེ་གི་དབང་སྐལ་མི་ལྡན་གི།
ཐོ དགུང་ཨ་སྔོན་གསེར་ལྡན་འཁོར་ལོ་རེད།།
33



ཅུ་ཡབ་བུ་ཡུག་འཚུབས་ས་རེད།།
ཁུ་བྱུག་ཁེར་འཕུར་དཀའ་ས་རེད།།
པ་དཀའ་རུང་བྱང་ལ་འཕུར་རྒྱུ་ཡིན།།
སྨེ་བ་གྲུ་བཞི་གླིང་བརྒྱད་རེད།།
ཀཏམ་མི་ཁའི་བུ་ཡུག་འཚུབས་ས་རེད།
རོགས་ཆུང་ལོ་ཁེར་ཐུག་དཀའ་ས་རེད།།
ང་དཀའ་རུང་རོགས་ལོར་འགྲོགས་རྒྱུ་ཡིན།།
མོ སྨད་རྒྱ་ནག་ཚོང་རའི་ནང་ནས།།
གོས་ལྗང་སྐྱ་ལྗང་སྨུག་གཉིས་ཡོད།།
གོས་ལྗང་སྐྱ་རྒྱུ་བ་ཅན་པོ།།
ངའི་བློ་ལ་འབབ་པའི་གོས་རེད།།
དངུལ་དཀར་པོ་ཤོར་ནི་ལ་ཁ།།
གསེར་སེར་པོ་ཤོར་རུང་ཉོ་རྒྱུ།
སྡེ་ཆེན་པོ་གྲོང་གི་ནང་ན།།
རོགས་ཁ་མཐུན་ཞེ་མཐུན་གཉིས་ཡོད།།
རོགས་ཞེ་མཐུན་ཞེ་འདང་ཅན་པོ།།
ངའི་བློ་ལ་བབ་པའི་རོགས་ཡིན།།
ཕྱི་སྡེ་བའི་མི་ཁའི་ལ་ཁ།།
ཡུལ་ཕ་མར་འགལ་ཡང་འགྲོགས་རྒྱུ།།
3 |



ཕོ ཞྭ་བཟོ་ན་ཟི་ལིང་ཝ་དམར་བཟོས།།
ཡར་བརྫེ་ན་ཡག་གི་མགོ་མ་རེད།།
མར་ཕབ་ན་དྲོད་གི་གཞི་མ་རེད།།
འདིའི་ཡན་གི་ཞྭ་ཞིག་མི་དགོས་གི།
རོགས་རྩེ་ན་ཞང་བཟང་ཚ་མོར་རྩེ།།
ཁ་ཚིག་གསུམ་བཤད་གི་མགོ་མ་རེད།།
གཏམ་མི་ཁའི་བར་ནས་བྱང་མ་རེད།
འདིའི་ཡན་གི་རོགས་ཤིག་མི་དགོས་གི།
མོ རི་ཆུང་ཆུང་བུམ་པ་འདྲ་བོ།།
ཕྱི་རྫ་རི་གངས་གིས་བཟུང་ནས།།
སྨུག་ཤོལ་ལེ་ཐོང་སྒྲོག་སྤྲད་རུང་།།
རི་ནུས་པ་ཅན་པོ་ཁྱོད་རེད།།
ལོ་བཅོ་ལྔའི་སྟེང་གི་རོགས་ལོ།།
གཏམ་མི་ཁས་རྒྱུང་ནས་བསྐོར་རེས།།
ཡུལ་ཕ་མས་བཀག་འགོག་བྱས་རུང་།།
ཚིག་ཡིད་འཛིན་ཅན་པོ་ཁྱོད་ཡིན།།
ཕོ བཀྲ་ཤིས་པའི་བྲག་དམར་ཐེམ་ནས།།
དོན་འགྲུབ་པའི་ཝ་མོ་ང་ཡིན།།
35



ཕྱི་གྲལ་ཁ་ཡག་རྒྱུ་མེད་རུང་།།
ནང་གྲལ་རྟིང་འཛོམས་པའི་ཝ་ཡིན།།
བཀྲ་ཤིས་པའི་སྡེ་ཆེན་གྲོང་ནས།།
དོན་འགྲུབ་པའི་ཞི་ལི་ང་ཡིན།།
ཕྱི་ཕོ་སྒོ་ཡག་རྒྱུ་མེད་རུང་།།
ནང་ཁ་ཚིག་འཛོམས་པའི་རོགས་ཡིན།།
མོ ཁྱོད་སྟོད་རུ་སྟོད་ལ་མ་འགྲོ།།
སྟོད་སོག་པོ་ཇག་པ་མང་གི།
ཁྱོད་སྨད་རུ་སྨད་ལ་མ་འཁོར།།
སྨད་རྒྱ་ནག་འཁྲུག་རྩོད་ཆེ་གི།
ཁྱོད་བར་རུ་བར་ནས་ཤོག་དང་།།
ས་བ་ཡན་མཁར་ནས་ངས་སྒུག།
ཡོ གོས་བརྒྱ་ཉོས་སྟོང་ཉོས་སྟོང་བ་རེད།།
ངས་ད་ཐེངས་གོས་ཤིག་ཉོས་ནོ༎
ཕྱི་རི་མོ་ནོར་བུ་ཆ་བདུན་རེད།།
ནང་དྲོད་འཇམ་ཨ་འཇམ་ཚ་རུ་རེད།
གོས་རྒྱུ་སྤུན་བར་ནས་མ་ཐེད་ན།།
གོས་ད་ཐེངས་ཉོས་ནོ་འཆུག་མེད།།
36



རོགས་བརྒྱ་རྩེ་སྟོང་རྩེ་སྟོང་བ་རེད།།
ངས་ད་ཐེངས་རོགས་ཤིག་བཙལ་ནོ༎
ཕྱི་མོ་སྒོ་ནམ་མཁའི་ཟླ་བ་རེད།
ཞེ་འདང་བརྩེ་ཕ་མ་བུས་ཕྲུག་རེད།།
གཏམ་མི་ཁའི་དགྲ་རེ་མ་བྱུང་ན།།
རོགས་ད་ཐེངས་བཙལ་ནོ་འཆུག་མེད།།
མོ གཞན་ནས་འོངས་པའི་ཐང་དཀར་རྒོད།།
གཞན་ནས་འབབ་ས་མེད་ནི་མིན།།
གཅིག་ཡོད་ལས་བྱ་བརྒྱར་ངོམ་ནི་མིན།།
རྨ་ཕ་རིའི་བྲག་ལ་དུངས་ནི་ཡིན།།
དུངས་པས་བྲག་མཐའ་འཁོར་ནི་ཡིན།།
གཞན་ནས་འོངས་པའི་ཞི་མོ་ང་།།
ང་གཞན་ན་རྩེ་རོགས་མེད་ནི་མིན།།
གཅིག་ཡོད་ལེ་ན་ཟླར་ངོམ་ནི་མིན།།
རོགས་ཞེ་འདང་ཅན་པོར་དུངས་ནི་ཡིན།
དུངས་པས་སྡེ་མཐའ་བསྐོར་ནི་ཡིན།།
ཕོ ང་སྟོད་གི་མིན་དང་སྨད་གི་ཡིན།།
སྨད་རྨ་ཆུ་ཕ་རོལ་གན་གི་ཡིན།།
ཁྱོད་རྨ་བྱ་འདྲ་གི་རོགས་ཡིན་ན།།
37



ང་སྒྲོ་གོར་འདྲ་གི་སེམས་ཤིག་ཡོད།།
ང་སྨད་གི་མིན་ལ་སྟོད་གི་ཡིན།
སྟོད་གངས་རི་དཀར་པོའི་ཡན་གི་ཡིན།
ཁྱོད་གངས་རི་འདྲ་གི་རོགས་ཡིན་ན།།
ང་གངས་དཀར་འདྲ་གི་སེམས་ཤིག་ཡོད།
མོ རྟ་རྐྱང་ཁོ་མིག་ལ་ཡག་གི།
སྲབ་དུང་ཕྲུག་ལག་ལ་བདེ་གི།
རྟ་རིག་དུས་ཞོན་ན་འདོད་གི།
ཁྱོད་གཞན་ནས་རྟ་བདག་ཨེ་མང་།།
རྟ་ཞོན་གྲངས་ཡང་གི་ཨེ་ཟེར།།
རོགས་དགའ་ལོ་མིག་ལ་ཡག་གི།
ཚིག་བཤད་ནོ་རྣ་ལ་སྙན་གི།
རོགས་ཐུག་དུས་རྩེ་ན་འདོད་གི།
ཁྱོད་གཞན་ནས་རྩེ་རོགས་ཨེ་མང༌།།
རོགས་རྩེ་གྲངས་མང་གི་ཨེ་ཟེར།།
ཡོ རྫ་ཁྲ་ཡག་གཡས་གྲལ་གཡོན་གྲལ་ནས།།
འབྲོང་བྲེ་སེར་རང་མགོ་རང་རྒྱལ་ཡིན།།
རྩྭ་ཅི་བྱས་ཟ་ན་ཟ་རྐྱང་ཡིན།།
38



ཆུ་ཅི་བྱས་འཐུང་ན་འཐུང་རྐྱང་ཡིན།།
སྡེ་ཆེན་པོ་གཡོན་གྲལ་གཡས་གྲལ་ནས།།
ཕོ་ང་ཚོ་རང་མགོ་རང་རྒྱལ་ཡིན།།
རོགས་ཅི་བྱས་འགྲོགས་ན་འགྲོགས་རྐྱང་ཡིན།།
ཚིག་ཅི་བྱས་བཤད་ན་བཤད་རྐྱང་ཡིན།།
མོ དགུང་སྔོན་པོ་གཡས་གྲལ་གཡོན་གྲལ་རེད།།
འབྲུག་ཕོ་ཆུང་གཡོན་གྲལ་སོ་མ་རེད།།
ཆར་ཅི་ཡིས་འབབ་དགོས་མི་ཤེས་གི།
སྡེ་ཆེན་པོ་གཡས་གྲལ་གཡོན་གྲུལ་རེད།།
རོགས་ཆུང་ལོ་གཡོན་གྲལ་སོ་མ་རེད།།
ཚིག་ཅི་ཡིས་བཤད་དགོས་མི་ཤེས་གི།
ཕོ དགུང་ཨ་སྔོན་ཐང་ཐང་སྒོ་མེད་རེད།།
འབྲུག་ཕོ་ཆུང་རྒོད་པོ་རང་སྐྱེས་ཡིན།།
ཆར་ཅི་ཡིས་འབབ་ན་འབབ་རྐྱང་ཡིན།།
འབྲུག་ཅི་ཡི་གྲགས་ན་གྲགས་རྐྱང་ཡིན།།
ཆར་མ་འབབ་ཟེར་ནི་ཁྱོད་མེད་ན།།
འབྲུག་མ་གྲགས་ཟེར་ནི་ང་ལ་མེད།།
སྡེ་ཆེན་པོ་ཐང་ཐང་སྒོ་མེད་རེད།།
39



ཕོ་ང་ཚོ་རྒོད་པོ་རང་སྐྱེས་ཡིན།
རོགས་ཅི་བྱས་རྩེ་ན་རྩེ་རྐྱང་ཡིན།།
ཚིག་ཅི་བྱས་བཤད་ན་བཤད་རྐྱང་ཡིན།།
རོགས་མ་རྩེ་ཟེར་ནི་ཁྱོད་མེད་ན།།
ཚིག་མ་བཤད་ཟེར་ནི་ང་ལ་མེད།།
མོ ཁྱོད་དུང་དཀར་བུམ་པ་ཡིན་ན།།
གོས་སེར་པོའི་ན་བཟའ་ངས་བསྐོན།།
ནང་བུམ་ཆུའི་སྟབས་ཀ་འགྲིག་ན།།
བྱ་རྨ་བྱའི་སྒྲོ་གོར་ངས་འཛུགས།།
ཁྱོད་ཕ་བཟང་བུ་ཚ་ཡིན་ན།།
ཞང་བཟང་ཚ་མོ་ང་ཡིན།།
རོགས་ཐུག་སའི་སྟབས་ཀ་འགྲིག་ན།།
ཞེ་སྣང་བའི་ཚིག་མགོ་ངས་གླེང་།།
ཡོ ང་དངུལ་མགར་བུ་ཚ་མིན་རུང་།།
ངས་དངུལ་གྱི་མཛུབ་དཀྲི་བརྡུང་ནོ།།
རོགས་གང་ཡིན་མཛུབ་མགོར་རིན་ན།།
ང་རྒྱུ་ཆེན་ཞི་ལི་མིན་རུང་།།
ངས་དོན་ཆེན་ཚིག་གསུམ་བཤད་ནོ།།
40



རོགས་གང་ཡིན་བློ་ལ་འབབ་བ།།
མོ རྫ་ཟ་རེ་ཟོ་རེ་འབྲོང་གི་ས།།
འབྲོང་རྭ་ཁ་ཡག་ནོ་དེས་རྐྱེན་རེད།།
སྡེ་ཡག་པ་གྲོང་འདི་རོགས་གི་ས།།
རོགས་ཁ་ཚིག་ཡག་ནོ་དེས་རྐྱེན་རེད།།
ཐོ རྟ་འདོ་བ་སྙིང་ལ་རྗེ་བོ།།
ཚེ་གཅིག་གི་བློ་རྟ་ཨེ་ཉན།།
ཉན་མི་ཉན་ལན་ཞིག་བྱིན་དང་།
རྟ་གཞན་ནས་མི་བཙལ་གོང་ཡིན།།
རོགས་ཆུང་ལོ་སྙིང་ལ་རྗེ་བོ།།
ཚེ་གཅིག་གི་ཚེ་འགྲོགས་ཨེ་ཉན།།
ཉན་མི་ཉན་ལན་ཞིག་བྱིན་དང་།།
རོགས་གཞན་ནས་མི་བཙལ་གོང་ཡིན།།
མོ དགུང་ཨ་སྔོན་སྐུ་ཚེ་བརྟན་ནས།།
འབྲུག་ཕོ་ཆུང་ཚེ་ཐག་རིང་ན།།
ཆར་འབབ་རྒྱུར་དལ་བྲེལ་ཅི་ཡོད།།
སྡེ་ཆེན་པོ་སྐུ་ཚེ་བརྟན་ནས།།
41



རོགས་ཆུང་ལོའི་ཚེ་ཐག་རིང་ན།།
རོགས་རྩེ་རྒྱུར་དལ་བྲེལ་ཅི་ཡོད།།
ཡོ གསེར་གིས་བརྡུངས་པའི་གྲུ་བཞི་མཁར།།
དངུལ་གིས་བརྡུངས་པའི་ཡང་བཞི་མཁར།།
གྲུ་བཞི་ཡང་བཞིའི་མཁར་ནང་ན།།
མཇལ་མ་མྱོང་ལྷ་སའི་ཇོ་བོ་ཞིག།
གཅིག་མཇལ་ན་བྱིན་རླབས་ཅི་འདྲ་ཡིན།།
ཡུལ་ཕ་མས་བརྡུངས་པའི་གྲུ་བཞི་མཁར།།
ནང་ན་ཟླས་བརྡུངས་པའི་ཡང་བཞི་མཁར།།
གྲུ་བཞི་ཡང་བཞིའི་མཁར་ནང་ན།།
རྩེ་མ་མྱོང་ཆུང་དུས་རོགས་ལོ་ཞིག།
གཅིག་རྩེ་ན་སྣང་བ་ཅི་འདྲ་ཡིན།།
མོ རྨ་ཕ་རིའི་ཇག་པ་ཇག་མང་བོ།།
རྟ་ངང་བ་ཞོན་གི་སྔ་བ་བོ།།
རྟ་ཁྱོད་ཚོ་སྔོན་ལ་མ་རྒྱུག་ན།།
རྟ་གཞན་པ་རྒྱུག་མགོ་མི་འཁྱོངས་གི།
སྡེ་ཆེན་པོའི་ན་ཟླ་མང་བ་བོ།།
ཁ་ལ་གཞས་ལེན་གི་སྔ་བ་བོ།།
42



ཁྱོས་སྔོན་ལ་ཚིག་གསུམ་མ་བཤད་ན།།
རོགས་གཞན་པ་རྩེ་མགོ་མི་འཁྱོངས་གི།
ཡོ ཁྱོད་ས་དམར་ནང་གི་ཝ་དམར་བྱོས།།
ང་ས་སྐྱ་ནང་གི་ཝ་སྐུ་བྱ།།
ཝ་གྲལ་ཁ་ཨེ་མཉམ་བལྟ་རྒྱུ་བྱ།།
ཝ་གྲལ་ཁ་འགྲིག་ན་བཟོ་རྒྱུ་བྱེད།།
ཁྱོད་སྡེ་ཆེན་དཀྱིལ་གི་བུ་མོ་བྱོས།།
ང་སྡེ་མཐའ་བསྐོར་གི་ཞི་ལི་བྱ།།
ཞེ་སྣང་བ་ཨེ་མཐུན་བལྟ་རྒྱུ་བྱ།།
ཞེ་སྣང་བ་མཐུན་ན་རྩེ་རྒྱུ་བྱེད།།
མོ རི་མཐོན་པོ་བ་ཡན་དབུ་རྩེ་རེད།།
འགོས་བཏང་ན་ཀླད་ལ་བུད་གི་ར།།
རི་མཐོན་པོར་འགལ་ཡག་བྱས་ནས་ཅི།།
རོགས་ཡག་པ་ཕ་བཟང་བུ་ཚ་རེད།།
རྩེ་བཏང་ན་སྣང་བ་མཐུན་གི་ར།།
སྡེ་ཆེན་པོར་མི་ཁ་འུར་རེ་ཅི།།
ལོ སྨད་རྒྱ་ནག་ཚོང་རའི་ནང་ནས།།
གོས་ཉོ་འདོད་གཏམ་འདོད་ཨེ་ཡོད།།
43



གོས་ཉོ་འདོད་གཏམ་འདོད་མེད་ན།།
གོས་འབྲུག་མའི་ལྟེབ་མ་བ ཤིགས་ནས་ཅི།།
སྡེ་ཆེན་པོ་རྩེ་རའི་ནང་ནས།།
རོགས་རྩེ་འདོད་འགྲོགས་འདོད་ཨེ་ཡོད།།
རོགས་རྩེ་འདོད་འགྲོགས་འདོད་མེད་ན།།
གླིང་ཡུལ་ལ་མི་ཁ་འུར་རེ་ཅི།།
མོ དགུང་ཨ་སྔོན་སྐུ་ལུས་བདེ་ནས།།
འབྲུག་ལྗང་ལོའི་ཚེ་ཐག་རིང་ན།།
འབྲུག་གྲགས་རྒྱུར་དལ་བྲེལ་ཅི་ཡོད།།
འབྲུག་ཡུན་གྱི་གྲགས་ན་ལོས་ཆོག།
སྡེ་ཆེན་པོ་སྐུ་ལུས་བདེ་ནས།
རོགས་ཆུང་ལོའི་ཚེ་ཐག་རིང་ན།།
རོགས་ཐུག་རྒྱུར་དལ་བྲེལ་ཅི་ཡོད།།
ཚིག་ཡུན་གི་བཤད་ན་ལོས་ཆོག།
ཡོ མཚོ་སྔོན་པོ་ཚྭ་མཚོ་ཁ་ནས།།
དུང་ལེན་རྒྱུ་མེད་ནི་མིན་འདྲ།།
ས་ལྷོ་ཕྱོགས་གཡུ་མཚོ་ཁ་ཡི།།
དུང་རི་མོ་ཅན་པོར་དུངས་ནས།།
44



ས་རང་སྡེ་གསེར་མོ་ལྗོངས་ན།།
རོགས་རྩེ་རྒྱུ་མེད་ནི་མིན་འདྲ།།
ཡུལ་གཞན་ཕྱོགས་གྲོང་སྡེ་ནང་ནས།།
རོགས་ཁ་ཚིག་ཅན་པོར་དུངས་ནས།།
མོ ཆོས་འདོན་ན་མ་ཎི་ཡིག་དྲུག་ཐོན།།
ཚིག་ཡིག་འབྲུ་ཉུང་ཡང་བྱིན་རླབས་ཆེ།།
རོགས་རྩེ་ན་མ་མེད་བུ་མོར་རྩེ།།
ཕྱི་གོན་པ་བཙོག་ཡང་ཞེ་འདང་ཆེ།།
པོ ཝ་དམར་པོ་གོན་ན་ཨེ་འདོད་གི།
ཝ་དམར་པོ་གོན་ན་འདོད་ན།།
བོའུ་རྭ་རིང་འཁུར་དང་གསོད་གི་འགྲོ།།
ལས་སྡིག་པ་དྲི་ཞིག་ཆེ་ནའང་།།
ཁ་མ་ཎི་བཏོན་ན་དྲུག་རྒྱུ་རེད།།
རོགས་ཆུང་ལོར་རྩེ་ན་ཨེ་འདོད་གི།
རོགས་ཆུང་ལོར་རྩེ་ན་འདོད་ན།།
ཚིག་སྙན་མོ་བཤད་ལ་རྩེ་གི་འགྲོ།།
གླིང་མི་ཁ་དྲི་ཞིག་ཆེ་ནའང་།།
རོགས་རྩེ་ཤེས་བྱས་ན་དྲུག་རྒྱུ་རེད།།
4 5



མོ རི་ཡག་པ་རི་རྒྱལ་ལྷུན་པོ་རེད།།
སྐྱིད་རྒྱག་ནོ་འཛམ་གླིང་ཉི་མ་རེད།།
རོགས་ཡག་པ་ཞུང་བཟང་ཚ་མོ་རེད།
སྐྱིད་རྒྱུག་ནོ་ཕ་བཟང་བུ་ཚ་རེད།།
ཡོ ཤྭ་ཡུ་མོའི་བདག་པོ་རྫ་རེད།།
རྫ་ལོས་ཡིན་རྫ་ཁའི་ཟོག་རེད།།
རྭ་ཆ་བརྒྱུད་བདག་པོ་ང་ཡིན།།
ང་ལོས་ཡིན་བོའུ་རྒྱུད་བུ་ཆུང་རེད།།
རོགས་ཆུང་ལོའི་བདག་པོ་སྡེ་རེད།།
སྡེ་ལོས་ཡིན་སྡེ་བའི་མི་རེད།།
ཚིག་སྙན་མོའི་བདག་པོ་ང་ཡིན།།
ང་ལོས་ཡིན་ཕ་བཟང་བུ་ཚ་རེད།།
ང་
མོ རྟ་ར་ཁྲ་རི་ན་ཡོད་རུང་།།
སྒ་སྤོར་སའི་རྟ་ཞིག་དགོས་གི།
ཁྱིམ་བཟའ་ཚང་ཡུལ་ནས་ཡོད་རུང་།།
ཚིག་བཤད་སའི་རོགས་ཤིག་དགོས་གི།
ལོ རི་མཐོ་བའི་རྩེ་མོ་ཁྱོད་ཡོད་ན།།
46



བྱ་འཁོར་རེ་འབབ་འདོད་ང་ཡོད།།
རོགས་རྩེ་གི་སྣང་བ་ཁྱོད་ཡོད་ན།།
ཁ་བགད་ལས་རྩེ་འདོད་ང་ཡོད།།
མོ རི་མཐོ་བའི་མགོ་ལ་མ་འགོས་ན།།
བྱ་ཁུ་བྱུག་གསུང་སྙན་མི་གོ་གི།
རོགས་རྩེ་སའི་གྲོང་ལ་མ་སོང་ན།།
ཞེ་མཐུན་པའི་རོགས་ལོར་མི་ཐུག་གི།
ཕོ བྱ་ཁུ་ལོ་སྙིང་ལ་རྗེ་བོ།།
ཁྱོད་རྒྱ་གར་ཡུལ་ནས་འོང་དུས།།
ནང་བྱ་བརྒྱ་མང་བོས་ཅི་ཟེར།།
སྡོང་དམའ་ན་མ་འབབ་ཨེ་ཟེར་གི།
སྡོང་དམའ་ན་མ་འབབ་ཟེར་ན།
ཁྱོད་ཁུ་བྱུག་སྔོན་མོར་ཅི་ཁག།
ཐབས་མེད་ལ་འབབ་དགོས་མི་ཟེར།།
རོགས་ཆུང་ལོ་སྙིང་ལ་རྗེ་བོ།།
ཁྱོད་སྡེ་ཆེན་གྲོང་ནས་འོང་དུས།།
ནང་ན་ཟླ་མང་བོས་ཅི་ཟེར།།
རོགས་བཙོག་ན་མ་རྩེ་ཨེ་ཟེར་གི།
47



རོགས་བཙོག་ན་མ་རྩེ་ཟེར་ན།།
ཁྱོད་ན་ཆུང་རོགས་ལོར་ཅི་ཁག།
ཐབས་མེད་ལ་རྩེ་དགོས་མི་ཟེར།།
མོ རྟ་འདོ་བའི་གོམ་ལག་བཤད་ལས་ཅི།།
དངུལ་དཀར་པོ་བྱིན་ན་མི་བཙོང་གི།
གསེར་སེར་པོ་བྱིན་ན་མི་ཁུག་གི།
རྟ་ཞོན་གི་ལས་སྨོན་མེད་ནི་རེད།།.
རོགས་ཆུང་ལོའི་ཡག་བཞིན་བཤད་ལས་ཅི།།
ས་ཁ་ཐག་རིང་ནས་མི་ཐུག་གི།
ཚིག་སྙན་མོ་བཤད་ཀྱང་མི་ཉན་གི།
རོགས་རྩེ་གི་ལས་སྨོན་མེད་ནི་རེད།།
ཕོ སྟོད་རི་ཆེན་རི་རྒྱུད་མཐོ་གི་ར།།
རི་སོ་བ་མེད་ན་སྡུག་ཐུག་རེད།།
སྡེ་འདི་ན་ཞི་མོ་མང་གི་ར།།
ཁ་ཚིག་གསུམ་མེད་ན་སྡུག་ཐུག་རེད།།
མོ སྲབ་བསིལ་མའི་ཨ་ལོང་རྡུང་ཡག་གི།
དངུལ་དཀར་པོའི་ཡང་ལོང་མདུད་ཡག་གི།
རྟ་འདོ་བའི་མགོ་ན་དེ་ཡག་གི།
48



ཡག་དེ་གསུམ་ཕྱོགས་ལ་ཡིད་སྨོན་གི།
ཁ་ལ་གཞས་ཨ་ལོང
ས་ཨ་ལོང་རྡུང་ཡག་གི།
ཚིག་སྙན་མོའི་ཡང་ལོང་མདུད་ཡག་གི།
རོགས་ཆུང་ལོའི་ལེན་སྲོལ་དེ་ཡག་གི།
ཡག་དེ་གསུམ་ཕྱོགས་ལ་ཡིད་སྨོན་གི།
ཕོ མཛོ་ཁྱུང་དཀར་སྙིང་ལ་རྗེ་བོ།།
ང་གཅིག་ནས་ཐོད་དཀར་འབྲི་མོར་འཇུས།།
ང་གཉིས་ནས་ནག་མོ་ནོར་ལ་འཇུས།།
ང་མ་འཇུ་ནི་བོ་མཛོ་ཡིན།།
མཛོ་ཁྱུང་དཀར་མགོ་ཡི་རྭ་ཡིན།
རོགས་ཆུང་ལོ་སྙིང་ལ་རྗེ་བོ།།
ང་གཅིག་ནས་ཕ་བཟང་བུ་མོ་རྩེ།།
ང་གཉིས་ནས་ཞང་བཟང་ཚ་མོ་འགྲོགས།།
ང་མ་རྩེ་ན་ཟིག་ཡོད་ནོ།།
ལོ་བཅོ་ལྔའི་ན་ཟླའི་རོགས་ཡིན།།
མོ ས་སྟོད་ཕྱོགས་རྟ་རའི་ནང་ན།།
རྟ་སྔོ་ནག་ཕྱི་ཐིག་བབས་ནས་ཡོད།།
རྒྱོའུ་རྒྱ་མོའི་ཁ་རྔོག་ལྡེམ་མེ་ཡོད།།
49



རྟ་ཡོད་གི་རྒྱུ་མཚན་དེ་མོ་ཡིན།།
ས་སྨད་ཕྱོགས་མཛོ་རའི་ནང་ན།།
མཛོ་ཁྱུང་དཀར་རྭ་ཁ་གོར་རེ་ཡོད།།
འབྲི་མཛོ་མོའི་རྣ་ཚར་ལྡེམ་མེ་ཡོད།།
མཛོ་ཡོད་གི་རྒྱུ་མཚན་དེ་མོ་ཡིན།།
ས་སྡེ་ཆེན་རྩེ་རའི་ནང་ན།།
རོགས་ཞེ་མཐུན་ཁ་ཚིག་འཛོམས་ནས་ཡོད།།
རོགས་ཁ་མཐུན་སོ་སྒོ་གྱིག་སེ་ཡོད།
རོགས་ཡོད་གི་རྒྱུ་མཚན་དེ་མོ་ཡིན།།
ཕོ གཡུ་དྲུག་དཀར་གང་གི་གང་རེད།།
གཡུ་དྲུག་དཀར་བྲག་དམར་ཐེམ་རེད།།
བྲག་དམར་པོ་བཤིགས་ན་ལོན་གི་ར།།
བྱ་རྒོད་པོའི་ཐུགས་ལ་མི་ལྡན་གི།
རོགས་ཆུང་ལོ་གང་གི་གང་རེད།།
རོགས་ཆུང་ལོ་ཕ་མའི་རྩིབ་རེད།།
སྡེ་ཆེན་པོ་རྒྱུད་ན་ཐུག་གི་ལ།།
ནང་ན་ཟླའི་ཐུགས་ལ་མི་ལྡན་གི།
མོ ཁྱོད་འདོ་སེང་གྲོ་རྒྱུ་ཟེར་ནོ།།
50



ནང་རྟ་བརྒྱའི་གྲལ་གི་འདང་ཆེན་རེད།།
རྗེ་བླ་མ་འཆིབ་པའི་བཅིབ་རྟ་རེད།།
སྟོད་བྱང་ལམ་སྐྱོད་གི་དབང་ཆུང་རེད།
ཁྱོད་ཕ་བཟང་བུ་ཚ་ཟེར་ནོ།།
ཡུལ་ཕ་མའི་རྩིབ་གི་གཅེས་ཕྲུག་རེད།།
གྲོང་ན་ཟླའི་གྲལ་གི་འདང་ཆེན་རེད།།
རོགས་ཆུང་ལོར་རྩེ་གི་དབང་ཆུང་རེད།།
ཡོ སྟོད་དབུས་གཙང་ཆོས་རའི་ནང་ནས།།
ཆོས་ཡུམ་ཆེན་ཡུམ་ཆུང་གཉིས་ཡོད།།
ཆོས་ཡུམ་ཆེན་དུམ་པ་གྱིག་སེ་ཡོད།།
ཆོས་ཡུམ་ཆུང་གདུང་དར་བཤམས་མེ་ཡོད།།
ཆོས་འདོན་གི་ཡིག་རྩལ་མེད་རུང་།།
ཆོས་གཅིག་གི་ཀླག་ཐག་ངས་གྲོལ།།
སྡེ་ཆེན་པོ་རྩེ་རའི་ནང་ནས།།
རོགས་ཁ་མཐུན་ཞེ་མཐུན་གཉིས་ཡོད།།
རོགས་ཁ་མཐུན་ཁ་ཚིག་འཛོམ་མེ་ཡོད།།
རོགས་ཞེ་མཐུན་ཞེ་སེམས་གཉོམ་ནས་ཡོད།།
རོགས་རྩེ་ཡི་སྤོབས་པ་ང་མེད་རུང་།
རོགས་གཅིག་ལ་ཚིག་གསུམ་ངས་བཤད།
5 1



མོ ཁྱོད་དར་ལྕོག་སོ་མ་ད་འཐེན་རེད།།
དེའི་དར་ལོང་སྲ་ན་ཚེ་འཐེན་རེད།།
ཁྱོད་ཞི་ལི་སོ་མ་ད་རྩེ་རེད།།
ཞེ་སྣང་བ་མཐུན་ན་ཚེ་འགྲོག་རེད།།
ཕོ ཁྱོད་མ་བུས་དུང་མོར་ཁག་མེད།།
བུས་བཏང་ན་དུང་མོ་གསལ་ལ།།
ཁྱོད་མ་རྩེ་བུ་མོ་ཁག་མེད།།
རྩེ་བཏང་ན་སྣང་བ་མཐུན་ན།།
མོ ཁྱོད་ད་རུང་རྟེའུ་ལོ་ཆུང་གི།
མགོ་སྒུར་གི་འདུག་ནོ་དཔེ་རེད།།
སྒ་སྟོད་གི་སྡོད་ལ་ལོབས་འགྲོ།།
སྲབ་བསྐོན་གི་སྡོར་ལ་གཡང་འགྲོ།
ཁྱོད་ད་རུང་ཞི་ལི་ལོ་ཆུང་གི།
ཚིག་བཤད་དུས་འདར་ནོ་དཔེ་རེད།།
རོགས་ཐུག་གི་སྡོད་ལ་ལོབས་འགྲོ།
ཚིག་བཤད་གི་སྡོད་ལ་མཐུན་འགྲོ།།
ཕོ ཁྱོད་མ་འཇོ་ཐོའུ་མ་ཁག་མེད།།
52



འཕྲ་འཕེན་གི་འདུག་ནོ་དཔེ་ཡིན།།
ཟེའུ་སྟོན་གི་འདུག་ལ་གཡང་འགྲོ།
ཁྱོད་མ་འགྲོག་བུ་མོ་ཁག་མེད།།
ངོ་ཚ་དགའ་ཆེ་ནོ་དཔེ་ཡིན།།
ཚིག་བཤད་གི་བསྡད་ན་ལོབས་འགྲོ།
མོ དགུང་ཨ་སྔོན་སྤྲིན་ནག་ཐུལ་བ་རེད།།
གཅིག་སྤུག་ནས་གོན་རྒྱུ་དཀའ་མོ་རེད།།
མཚོ་སྔོན་པོ་དར་གྱི་སྐེ་རགས་རེད།།
གཅིག་བཤིགས་ནས་བཅིང་རྒྱུ་དཀའ་མོ་རེད།།
ཕོ་ཁྱོད་ཚོ་དལ་གང་མགྲོན་པོ་རེད།།
ཁ་བགད་ལེ་རྩེ་རྒྱུ་དཀའ་མོ་རེད།
ཡོ ས་རིག་རིག་རིག་སྨོན་གཞུང་ནས།།
རྟ་རིག་རིག་གཉིས་ཀ་མ་བཞོན།།
འགངས་མ་བཞོན་ཟེར་ནི་མིན་ད།།
དེའི་ནང་ན་རྒོད་པོ་རྟ་ཡོད།
ས་ཆ་མེད་སྡེ་ཆེན་གྲོང་ནས།།
རོགས་རིག་རིག་གཉིས་ཀ་མ་རྩེ།།
53



འགངས་མ་རྩེ་ཟེར་ནི་མིན་ད།།
དེའི་ནང་ན་ཁྲེལ་མེད་རོགས་ཡོད།།
མོ བྱ་རྨ་བྱ་གོས་ནག་ཐོང་ལྡོམ་ཅན།།
རྒྱབ་སྒྲོ་གོར་གསེར་གྱི་ལཉྫ་ཅན།།
ཆུ་རྨ་ཆུ་ཁ་ལ་འབབ་རྒྱུ་ན།།
དོན་དམ་པའི་རྨ་བྱ་འདུག་ནི་བྱོས།།
རོགས་ཆུང་ལོ་དུང་གི་སོ་སྒོ་ཅན།།
ཁ་ཚིག་གསུམ་རྗེ་བཙུན་མགུར་མ་ཅན།།
སྡེ་ཆེན་པོ་གྲོང་ནས་རྩེ་རྒྱུ་ན།།
དོན་དམ་པའི་སྣང་བ་མཐུན་ནི་བྱོས།།
ཡོ སྟོད་དབུས་གཙང་ཆོས་རའི་ནང་ནས།།
ལྷ་མཇལ་འདོད་བལྟ་འདོད་གཉིས་ཀ་ཡོད།།
རྡུལ་གཙུབ་འདོད་བསམ་པའི་རྒྱུད་ན་མེད།།
སྡེ་ཆེན་པོ་རྩེ་རའི་ནང་ནས།།
རོགས་རྩེ་འདོད་མཐུན་འདོད་གཉིས་ཀ་ཡོད།།
རོགས་འགལ་འདོད་བསམ་པའི་རྒྱུད་ན་མེད།།
མོ ཁྱོད་རྩྭ་སྐུ་མར་ཁུ་འདྲ་བོ།།
ང་ཟ་འདོད་ཡིད་ན་ཡོད་ཀྱང་།།
54



ཁྱོད་ཚུ་འབྲུག་ལོ་ཏོག་སེར་པོ།
ས་གང་ལ་ཐོར་ཡོད་མི་ཤེས་གི།
དེའི་ཕྱོགས་ལ་ཡིད་རེ་མི་ཆེས་གི།
རོགས་ཆུང་ལོ་མེ་ཏོག་འདྲ་བོ།།
ང་རྩེ་འདོད་ཡིད་ན་ཡོད་ཀྱང་།།
ཁྱོད་རྣམ་ཤེས་བུང་བ་འདྲ་བོ།།
རོགས་གང་ལ་མཐུན་ཡོད་མི་ཤེས་གི།
དེའི་ཕྱོགས་ལ་ཡིད་རེ་མི་ཆེས་གི།
ཕོ ང་བྱ་རྒྱལ་ཁྱུང་ཆེན་མིན་རུང་།།
ང་རྒྱབ་རི་གཙང་ཆུའི་ཁ་ནས།།
སྐག་དི་རིར་ཐེངས་གསུམ་གྲགས་ནས།།
བྱ་མང་བོར་བློ་གསལ་ཕུད་ནས།།
བྱིའུ་འཇོལ་མོར་དྲན་ཤིང་བཞག་ཡོད།།
ང་རྒྱུ་ཆེན་ཞི་ལི་མིན་རུང་།།
ང་རོགས་བརྒྱ་འབུམ་གྱི་གྲལ་ནས།།
ས་ལ་གཞས་སྐོར་འཐེན་བྱས་ནས།།
རོགས་མང་བོར་བློ་གསལ་ཕུད་ནས།།
སྨན་བུ་མོར་དྲན་ཤིང་བཞག་ཡོད།།
55



མོ དགུང་འདི་ན་བྱ་བརྒྱུ་ད་ལ་ལ།།
དེ་ནང་ན་བྱ་གཅིག་ས་ལ་ལ།།
ངོ་ཤེས་ནོ་ཁུ་བྱུག་སྔོན་མོ་རེད།
ངོ་ཤེས་རུང་གཤོག་རྒྱང་མ་བྱས།།
མ་བྱས་ནོ་སེམས་ལ་མ་གནོད།
ང་ཐང་དཀར་རྒོད་པོའི་མངའ་འོག་རེད།།
སོས་དལ་ན་གཤོག་རྐྱང་ལོས་བྱེད།།
སྡེ་འདི་རུ་ན་ཟླ་ད་ལ་ལ།།
དེ་ནང་ན་རོགས་ལོ་ས་ལ་ལ།།
ངོ་ཤེས་ནོ་ཆུང་དུས་རོགས་ལོ་རེད།།
ངོ་ཤེས་རུང་མགྱོགས་འདྲི་མ་བཏང་།།
མ་བཏང་ནོ་སེམས་ལ་མ་གནོད།།
ང་མགོ་བདག་བཟའ་བའི་ཁྲིམས་འོག་རེད།།
སོས་དལ་ན་མགྱོགས་འདྲི་ལོས་གཏོང་།།
ཕོ སྟོད་སོག་པོ་རྟ་ར་ནང་ནས།།
རྟ་བསྐྱུར་རེ་རྟ་ཞིག་ཉོས་ནོ༎
རྟ་རྐྱང་ངེ་འདྲ་ཞིག་ཡིན་ནས།།
གཟུགས་རྐྱང་ངེ་འདྲ་ཞིག་འཛོམས་ན།།
རྟ་བསྐྱུར་གི་སྡུག་བསྔལ་མི་བཤད།།
56



སྡེ་ཆེན་པོ་རྩེ་ར་ནང་ནས།།
རོགས་བསྒྱུར་རེ་རོགས་ཤིག་བཙལ་ནོ།།
རོགས་ཕ་མ་འདྲ་ཞིག་ཡིན་ནས།།
འདང་བུས་ཕྲུག་འདྲ་ཞིག་ཆེ་ན།།
རོགས་བསྐྱུར་གི་སྡུག་བསྔལ་མི་བཤད།
མོ མཛོ་ཁྱུང་དཀར་ཁ་བཀང་སོ་དྲུག་རེད།།
ཇ་ལེབ་ཆེན་རྒྱ་མ་དགུ་བརྒྱ་རེད།།
དེ་གཉིས་ཀ་ཕན་ཚུན་མི་མཐུན་གི།
གཅིག་མཐུན་གི་འདོད་ན་འཁུར་ར་བཏང་།།
མ་ང་ཚོ་མོ་ལོ་བཅོ་ལྔ་རེད།།
ཕོ་ཁྱོད་ཚོ་ཕོ་ལོ་བཞི་ཅུ་རེད།།
དེ་གཉིས་ཀ་ཕན་ཚུན་མི་མཐུན་གི།
གཅིག་མཐུན་གི་འདོད་ན་རྩེ་ར་བཏང་།
ཕོ སྒོ་སྔ་རུ་ཅུང་ཞིག་མཐོ་གི།
སྒོ་ཕྱི་རུ་ཅུང་ཞིག་དམའ་གི།
དེ་མཐོ་དམན་ཁ་ནས་ཅི་ཡོད།།
སྒོ་རྒྱུན་ཐག་སྲ་ན་གཅིག་རེད།།
ཕོ་ང་ཚོ་ལོ་ཚོད་ཆེ་གི།
57



མ་ཁྱོད་ཚོ་ན་ཚོད་ཆུང་གི།
ལོ་ཆེ་ཆུང་ཁ་ནས་ཅི་ཡོད།།
ཞེ་སྣང་བ་མཐུན་ན་གཅིག་རེད།
མོ ཆུ་ཆེན་རྨ་ཆུ་ཁ་ནས།།
རོགས་འུ་ཚོ་གཉིས་ཀས་ཉ་འཛིན།
ཉ་འཛན་གི་དུས་སྐབས་ད་རེད།།
ཡུན་རིང་བོར་ཆད་ལ་བཞག་ན།།
ཆུ་རྨ་ཆུ་འགྲམ་དར་ཆགས་འགྲོ།།
ཉ་འཛིན་གི་གོ་སྐབས་ཤོར་འགྲོ།
སྡེ་ཆེན་པོ་ཡག་གི་དཀྱིལ་ནས།།
རོགས་ང་ཚོ་གཉིས་ཀས་རོགས་རྩེ།།
རོགས་རྩེ་གི་དུས་སྐབས་ད་རེད།
ཡུན་རིང་བོར་ཚད་ལ་བཞག་ན།།
སྡེ་ཆེན་པོའི་ཁ་ཐག་རིང་འགྲོ།
རོགས་རྩེ་གི་གོ་སྐབས་ཤོར་འགྲོ།།
ཡོ རྒྱ་ནག་མགྲོན་ཁང་ནང་ནས།།
གོས་འབྲུག་མ་ཐོག་བརྩེགས་མ་བྱས་ན།།
གོས་ཡོད་གི་ཟེར་ལ་མེད་གི་ཟེར།
58



ང་སྡེ་ཆེན་གྲོང་ལ་འོངས་ནས།།
རོགས་ནང་ཐུག་དགོང་ཐུག་མ་བྱས་ན།།
རོགས་ཡོད་གི་ཟེར་ར་མེད་གི་ཟེར།།
མོ དདུལ་དཀར་པོ་སྲང་ལ་འཇལ་དུས།།
གསེར་སེར་པོ་བརླག་ས་དགོས་གི།
གསེར་སེར་པོ་བརླག་ས་མེད་ན།།
དངུལ་སྲང་ལ་འཇལ་རྒྱུ་དཀའ་གི།
ཞེ་མཐུན་པའི་རོགས་ལོར་རྩེ་ན།།
ཚིག་སྙན་མོ་བརླག་ས་དགོས་གི།
ཚིག་སྙན་མོ་བརླག་ས་མེད་ན།།
རོགས་ཞེ་མཐུན་རྩེ་རྒྱུ་དཀའ་གི།།
ཕོ སྟོད་དབུས་གཙང་གསེར་ས་གསེར་ཡུལ་རེད།།
གསེར་ཐང་མ་བརྡལ་བརྡལ་བྱེད་དགོས་གི།
གསེར་ཐང་མ་བརྡལ་བརྡལ་མ་བྱས་ན།།
གསེར་ཡོད་གི་ཟེར་ལ་མེད་གི་ཟེར།།
སྡེ་ཆེན་པོ་རོགས་ས་རོགས་ཡུལ་རེད།།
གཏམ་མི་ཁའི་བར་ནས་རྩེ་དགོས་གི།
གཏམ་མི་ཁའི་བར་ནས་མ་རྩེ་ན།།
59



རོགས་ཡོད་གི་ཟེར་ར་མེད་གི་ཟེར།།
མོ སན་པཱ་ཧྲི་བོའུ་རྡེའུ་གྲངས་མེད།
གྲངས་མེད་ཀྱང་གང་ལ་མི་འཕེན།།
གཅིག་འཕངས་ངེ་ཤོར་ནི་མི་ཚད།།
གཉིས་འཕངས་ངེ་ཤོར་འགྲོ་མི་འདོད།།
མ་ང་ཚོའི་ཚིག་ལ་གྲངས་མེད།
གྲངས་མེད་ཀྱང་གཞན་ལ་མི་བཤད།།
གཅིག་བཤད་ལས་འགལ་ནི་མི་ཚད།།
གཉིས་བཤད་ལས་འགལ་འགྲོ་མི་འདོད།།
ཕོ བྱིའུ་འཇོལ་མོ་ནགས་ན་ཡོད་དུས།།
ཤིང་གསོམ་དཀར་སྡོང་བོ་བཟང་ས་ཡིན།།
བྱ་ཁུ་བྱུག་སྔོན་མོ་རོགས་པ་ཡིན།།
ས་དེང་སང་བྱེ་མ་ཐང་ནས།།
ངས་དེ་ཡིས་བཤད་ན་གཤོབ་རེད།།
ཕོ་ང་ཚོ་སྡེ་ན་ཡོད་དུས།།
ཕ་བཟང་བུ་མོ་བཟང་ས་ཡིན།།
ཞང་བཟང་ཚ་མོ་རོགས་པ་ཡིན།།
ས་དེང་སང་གཞན་སྡེ་གྲོང་ནས།།
60



ངས་དེ་ཡིས་བཤད་ན་གཤོབ་རེད།།
མོ བྱ་དཀར་པོ་གཤོག་སྣེ་སྔོན་པོ་ཅན།།
མཚོ་སྔོན་པོ་རིག་ན་འབབ་ལ་ཁད།།
བྲག་དམར་པོ་རིག་ན་འཕུར་ལ་ཁད།།
བྱ་ཁྱོད་ཚོའི་བློ་སེམས་ཉིས་འགལ་རེད།།
རོགས་དགའ་ལོ་གྲི་ཆུང་གློ་བཟུར་ཅན།།
རོགས་ཞེ་མཐུན་རིག་ན་རྩེ་ལ་ཁད།།
རོགས་ཁ་མཐུན་ཐུག་ན་འགྲོགས་ལ་ཁད།།
ཕོ་ཁྱོད་ཚོའི་བློ་སེམས་ཉིས་འགལ་རེད།།
ཡོ དུང་ལ་རི་ཡི་མགོ་ནས།།
དུང་རྟ་དཀར་པོ་འཚེར་གི།
རྟ་གན་གི་འཚེར་སྲོལ་ཉན་ན།།
ངའི་དང་མའི་རྟ་ལ་རིག་གི།
སྲབ་བསིལ་མའི་ཁ་ཡོང་ཨེ་འཁོར།།
སྲབ་བསིལ་མའི་ཁ་ཡོང་འཁོར་ན།།
སྒ་ལྷུ་བཞི་ཡུན་གིས་ངས་གཏོད།།
དང་མའི་སྡེ་ཆེན་གྲོང་ནས།།
སྐད་ཅན་གིས་ལ་གཞས་ལེན་གི་
61



གླུ་ལེན་སྲོལ་སྐད་ལ་ཉན་ན།།
ངའི་དང་མའི་རོགས་ལོ་དྲན་གི།
ཁྱོད་སྙན་མོ་ཚིག་ལ་ཨེ་འཁོར།།
ཁྱོད་སྙན་མོ་ཚིག་ལ་འཁོར་ན།།
ཁྱོད་འཁོར་ལ་ཡུན་གིས་ངས་བཤད།།
མོ མེ་དམར་པོ་མེ་འོད་དྲོ་གི།
དུ་སྔོན་པོ་བླུན་ལོག་ཆེ་གི།
རོགས་ཆུང་ལོ་ཁ་ཚིག་ཡག་གི།
གླིང་མི་ཁ་བཙན་དབང་ཆེ་གི།
62



རོགས་འགྲོག་པའི་སྐོར།
མོ སྟོད་བྲག་དམར་མགོན་ཁང་ནང་ལ།།
སྤྲིན་དཀར་དམར་གཉེན་ཤེད་འཐེན་ཡོད།།
འབྲུག་ལྗང་ལོར་འབོད་པ་བཏང་ཡོད།
ཆར་འབབ་རྒྱུའི་བྲེལ་བ་སྐྱེས་ཡོད།།
སྡེ་ཆེན་པོ་རྩེ་རའི་ནང་ལ།།
ཁ་ལ་གཞས་འབྲས་བུ་བཞག་ཡོད།།
རོགས་ཆུང་ལོའི་མིང་གི་བཟུང་ཡོད།།
རོགས་རྩེ་རྒྱུའི་བྲེལ་བ་ལངས་ཡོད།།
མོ ས་རྨ་རིའི་གཅན་ཚའི་ཐང་ནས།།
རྟ་རྒྱུག་འདོད་སྒ་ཆ་བསྟད་ཡོད།།
རྒྱུག་མ་ཐུབ་སྲབ་གིས་བཟུང་ཡོད།།
ཚེ་རིང་ན་ཡུན་གི་ལོས་རྒྱུག།
ས་རྨ་རིའི་སྡེ་ཆེན་གྲོང་ནས།།
རོགས་རྩེ་འདོད་ཚིག་གསུམ་བཤད་ཡོད།།
རྩེ་མ་ཐུབ་མནའ་ཡིས་བསྒགས་ཡོད།།
63



ཚེ་རིང་ན་ཡུན་གི་ལོས་རྩེ།།
ཕོ སྟོད་སོག་པོ་རྟ་རའི་ནང་ནས།།
རྟ་བརྒྱ་རྟ་མང་གྲོལ་ནས།།
རྟ་གྲོ་སེར་འདོ་བ་ཟེར་ནོ།།
རྒྱུག་འདོད་ནས་སྒོ་ཆ་བསྟད་ཡོད།།
རྒྱུག་མ་ཐུབ་སྲབ་གིས་བཟུང་ཡོད།།
རྟ་འདོ་བའི་སུག་བཞི་འཚམས་ན།།
རྒྱུག་ཐུབ་གི་སྨོན་ལམ་
་ལམ་ངས་འདེབས།།
ས་རྨ་རིའི་སྡེ་ཆེན་གྲོང་ནས།།
ཕྱི་ཁ་ཡ་ན་ཟླའི་གྲལ་ནས།།
ངས་ཞེ་མཐུན་རོགས་ཤིག་བཙལ་ཡོད།།
རྩེ་འདོད་ནས་ཚིག་གསུམ་བཤད་ཡོད།།
རྩེ་མ་ཐུབ་མི་ཁས་བཀག་ཡོད།།
རོགས་ཆུང་ལོ་ཚེ་ཐག་རིང་ན།།
རྩེ་ཐུབ་གི་སྨོན་ལམ་ངས་འདེབས་ཡོད།།
མོ ས་སྤང་དཀར་ཀློད་གི་མེ་ཏོག།
ཁང་བ་མོ་བསམ་པ་ནག་ཡིས།།
ད་ཐུག་གི་གད་དབང་མེད་གི།
ས་དེང་སང་དབྱར་ཟླ་ཐོན་ཐལ།།
64



ཁྱོད་གད་ན་གད་རན་ད་རེད།།
ངས་ཨེ་གད་རེ་བ་བྱས་ཡོད།།
སྡེ་ཆེན་པོ་དཀྱིལ་གི་རོགས་ལོ།།
སྡེ་མི་ཁའི་བ
བསམ་པ་ངན་ནས།།
ད་ཐུག་ཚེ་རྩེ་དབང་མེད་གི།
ས་དེ་རིང་སྡེ་ནས་ཐུག་ཐལ།།
ཁྱོད་རྩེ་ན་རྩེ་སྐབས་ད་རེད།།
ངས་ཨེ་རྩེ་རེ་བ་བྱས་ཡོད།།
ལོ སྟོད་གི་རྫ་ལ་སྨད་གི་རྗེ།།
རྫ་གཉིས་ཀ་ལུང་གི་འབྲོང་བརྒྱ་ཚོ།།
ཞེ་མ་བྲེལ་ཐུག་དམ་དལ་མོ་བྱོས།།
སྟོད་རྫ་མགོའི་སྨུག་པ་དྭངས་རུང་རེད།།
སྟོད་གི་སྡེ་ལ་སྨད་གི་སྡེ།
སྡེ་གཉིས་ཀ་གྲོང་གི་ན་ཟླ་རོགས།།
ཞེ་མ་བྲེལ་ཐུག་དམ་དལ་མོ་བྱོས།།
གླིང་མི་ཁའི་བར་ནས་ཐོན་རུང་ཡིན།།
མོ འབྲུག་ཕོ་ཆུང་ཨ་ཡང་ལོ་སྐོ་རྒྱ།
ཆར་འབབ་རྒྱུ་བྲེལ་བ་ལངས་གི།
65



འདང་རྒྱབ་ན་བྲེལ་བ་ལོས་ལངས།།
ཟླ་བཞི་བ་ལྔ་བའི་ནང་རེད།།
ཆར་ཟིལ་མ་དགོས་ནི་སྐབས་རེད།།
རོགས་ཆུང་ལོ་ཨ་ཡང་ལོ་སྐོ་རྒྱུ།
རོགས་རྩེ་རྒྱུ་བྲེལ་བ་ལང་གི།
འདང་བརྒྱབ་ན་བྲེལ་བ་ལོས་ལང་།།
ལོ་བཅོ་ལྔ་ཉི་ཤུའི་སྒང་རེད།
རོགས་ཆུང་ལོར་རྩེ་ནི་སྐབས་རེད།།
ཕོ ཐང་ཤོག་སྐུ་འདྲ་བོའི་ཁུག་གི།
རྟ་ཡིག་ཆུང་འདྲ་བོར་དྲིས་དང་།།
སྒྲ་མེད་ན་འདོ་བ་ཨེ་རྒྱུག།
སྲབ་མེད་ན་རྒྱུག་ལམ་ཨེ་དྲང་།།
སྡེ་མར་ཁུ་འདྲ་བོའི་ནང་གི།
རོགས་མེ་ཏོག་འདྲ་བོར་དྲིས་དང་།།
ཕྱི་ཕོ་སྒོ་མེད་ན་ཨེ་འགྲོག།
རྒྱུ་ལག་ནས་མེད་ན་ཨེ་མཐུན།།
མོ རྟ་འདོ་བ་དུང་སྒོང་འདྲ་བོ།།
ཤ་མེད་ཀྱང་གོམ་ལག་བདེ་གི།
66



རོགས་ཞེ་མཐུན་ཕ་མ་འདྲ་བོ།།
རྒྱུ་མེད་ཀྱང་མིག་ལ་ཡག་གི།
ཕོ ཁྱོད་དང་མའི་འདོ་བ་ཨེ་ཡིན།།
ཁྱོད་དང་མའི་འདོ་བ་ཡིན་ན།།
ང་དང་མའི་སྒ་ཆ་དེ་ཡིན།།
སྒ་རྒྱུན་ཐག་སྔོན་གི་སྲ་ཡིན།
ཁྱོད་དང་མའི་རོགས་ལོ་ཨེ་ཡིན།།
ཁྱོད་དང་མའི་རོགས་ལོ་ཡིན་ན།།
ང་དང་མའི་དགའ་ལོ་དེ་ཡིན།།
འདང་ཞེ་བརྩེ་དང་མའི་ལྷག་ཡིན།།
མོ འབྲོང་བྲེ་སེར་སྙིང་ལ་རྗེ་བོ།།
ཁྱོད་གངས་རི་བརྒྱུད་ལ་ཤོག་དང་།།
གངས་ཁ་བ་མཐུག་ནོ་བདེན་ཡང་།།
འབྲོང་ལྟོགས་ནས་ཤི་ནི་དཔེ་མེད།།
རོགས་ཆུང་ལོ་སྙིང་ལ་རྗེ་བོ།།
ཁྱོད་སྡེ་རུ་བརྒྱུད་ལ་ཤོག་དང་།།
གཏམ་མི་ཁ་བཙན་ནོ་བདེན་ཡང་།།
རོགས་མི་ཁས་འགལ་ནི་དཔེ་ཟེད།།
67



ཕོ སྟོད་དབུས་གཙང་ཡུལ་གི་གསེར་མགར།།
ཁྱོས་ལྷ་ཁང་གསེར་ཁང་བཞེང་དུས།།
མགོ་གསེར་ཏོག་རི་མོ་གསལ་དགོས།།
བར་དགུ་ཐོག་ཆོས་ར་ཆེ་དགོས།།
དེའི་མིན་ན་མཇལ་ཁ་དཀའ་འགྲོ།
སྡེ་ཆེན་པོ་གྲོང་གི་རོགས་ལོ།།
ཁྱོད་འདང་ཆེན་རོགས་ལོར་རྩེ་དུས།།
ཚིག་དོན་ཆེན་རོགས་ལོར་བཤད་དགོས།།
ཚིག་སྔོན་བཤད་སྟེང་ནས་འདུག་དགོས།།
དེའི་མིན་ན་རྩེ་ཁ་དཀའ་འགྲོ།།
མོ ཕོ་ཁྱོད་ཚོ་འཛམ་གླིང་ཉི་མ་བྱོས།།
མ་ང་ཚོ་ཉི་མའི་རྣ་ལོང་བྱ།
སྤྲིན་དཀར་ནག་བར་ནས་ཐུག་རྒྱུ་བྱ།།
རླུང་གཡུག་ནས་ཐུག་དབང་མ་བྱིན་ན།།
ཁྱོས་ཡིད་ལ་བཟུང་ར་ཡུན་གིས་ཐུག།
ཕོ་ཁྱོད་ཚོ་ཕ་བཟང་བུ་ཚ་བྱོས།།
མ་ང་ཚོ་ཞང་བཟང་ཚ་མོ་བྱ།།
སྒོ་ཕྱི་ནང་བར་ནས་ཐུག་རྒྱུ་བྱ།།
གཏམ་མི་ཁས་ཐུག་དབང་མ་བྱིན་ན།།
68



ཁྱོས་ཡིད་ལ་བཟུང་དང་ཡུན་གི་ཐུག།
ལོ ཕྲུག་ཐེབ་བརྒྱ་ཟེར་ན་མིང་ཆེ་གི།
སྲམ་ནག་པོ་ཟེར་ན་དོན་ཆེ་གི།
བར་བཟོ་སྐུད་ཕྲ་མོ་རྩ་ཆེ་གི།
དེ་གསུམ་འཛོམས་པའི་ཐེབ་བརྒྱ་ཕྲུག།
གཅིག་གོན་ནས་ཕྲག་གཡས་ཕུད་ལ་འགྲོ།།
དྲོད་ལྷག་པ་ཡོད་ནི་མ་རེད་ལ།།
གོས་ཚ་རུའི་སྔོན་ནས་ངོམ་མ་འགྲོ།
ཕྲུག་འདི་ཡིན་ཟེར་ནས་བཤད་ལ་འགྲོ།།
སྨན་བུ་མོ་ཟེར་ན་མིང་ཆེ་གི།
སྟག་ཤ་ར་ཟེར་ན་དོན་ཆེ་གི།
ཚིག་སྙན་མོ་ཟེར་ན་རྩ་ཆེ་གི།
དེ་གསུམ་འཛོམས་པའི་ན་ཆུང་རོགས།།
གཅིག་རྩེ་ལས་དཔུང་ཐུག་རྒྱག་ལ་འགྲོ།།
འདང་ལྷག་པ་ཡོད་ནི་མ་རེད་ལ།།
ནང་ན་ཟླའི་སྔོན་ནས་ངོམ་ན་འགྲོ།
རོགས་འདི་ཡིན་ཟེར་ནས་བཤད་ལ་འགྲོ།
མོ དགུང་ཨ་སྔོན་མཁའ་ལམ་རིང་མོ་ནས།།
ཕྲུག་རྒྱ་ཚོས་ཕུ་རུང་ཕུད་ལ་འགྲོ།།
69



དབྱར་ཆར་ཆུ་ས་ལ་ངོམ་ན་འགྲོ།།
དྲོད་ལྷག་པ་མེད་རུང་བསམ་པ་རེད།།
སྡེ་ཆེན་པོ་ཁ་ལམ་རིང་མོ་ནས།།
རོགས་ངེད་གཉིས་ཚིག་གསུམ་བཤད་ལ་འགྲོ།།
སྡེ་ཆེན་པོ་ས་ལ་ངོམ་ན་འགྲོ།
འདང་ལྷག་པ་མེད་ཀྱང་བསམ་པ་རེད།།
ཕོ དགུང་སྔོན་པོ་ལྕགས་ཟུ་བརྡུངས་མ་རེད།།
འབྲུག་ཕོ་ཆུང་ནང་གི་བཙོན་མ་རེད།།
ཆར་ཟམ་ཟིམ་ཞྭ་ཁོག་ལྡེ་མིག་རེད།།
ཆར་འབབ་བ་ཟུ་ཁོག་འབྱེད་ཐབས་བྱ།
སྡེ་ཆེན་པོ་ལྕགས་ཟྭ་བརྡུངས་མ་རེད།།
རོགས་ཆུང་ལོ་ནང་གི་བཙོན་མ་རེད།།
ཚིག་སྙན་མོ་ཟུ་ཁོག་ལྡེ་མིག་རེད།།
བློ་བསྒྲིགས་ནས་ཟླ་ཁོག་འབྱེད་ཐབས་བྱ།།
མོ རྫ་ཁྲ་ཡག་ལྕགས་མཁར་བརྡུངས་འདྲ་རེད།།
འབྲོང་བྲེ་སེར་ནང་གི་བཙོན་མ་རེད།།
སྨུག་དྭངས་ནས་མཁར་སྒོ་ཕྱེ་བཏང་ན།།
ཁྱོས་གཡས་ལུང་སྐོར་རེས་ཤོག་ར།།
7 0



ངས་གཡོན་ལུང་རྫ་ནས་སྒུག་འདུག།
སྡེ་ཆེན་པོ་ལྕགས་མཁར་བརྡུངས་མ་རེད།།
རོགས་ཆུང་ལོ་ནང་གི་བཙོན་མ་རེད།།
གཏམ་མི་ཁའི་མཁར་སྒོ་ཕྱེ་བཏང་ན།།
ཁྱོད་སྡེ་ཆེན་བརྒྱུད་ནས་ཤོག་ར།།
ངས་སྡེ་ཆུང་གྲོང་ནས་སྒུག་འདུག།
འོ
དགུང་ཨ་སྔོན་དཀྱིལ་འཁོར་ནང་ནས།།
ང་ཕོ་ཆུང་འབྲུག་ལ་ལོབས་ཐལ།།
ལོབས་དགོས་ནི་འབྲུག་ཞིག་མ་གྲགས།།
འབྲུག་གྲུག་གྲབས་བྱས་ནས་ལོབས་ཐལ།།
སྡེ་ཆེན་པོ་རྩེ་རའི་ནང་ནས།།
ང་ན་ཟླའི་རོགས་ལོར་ལོབས་ཐལ།།
ལོབས་དགོས་ནས་རོགས་ཤིག་མ་རྩེ།།
ཚིག་དགོད་སྤྱད་བཤད་ནས་ལོབས་ཐལ།།
མོ ཡར་བལྟས་གི་ལྗང་ལོ་མཚོ་ཁ་ནས།།
བྱ་ངང་བ་ཆ་མཉམ་འཕུར་ནོ་གན།།
ཁྱོས་ལྟོས་ལ་རོགས་གི་རྩེ་སྲོལ་རེད།།
རྩེ་གན་ལ་འགྲན་ན་འུ་ཚོ་རྩེ།།
7 1



མར་བལྟས་གི་མེ་ཏོག་རྫོང་ནང་ནས།།
བྱ་ཁུ་བྱུག་སྟོང་སེ་གྲགས་ནོ་གན།།
ཁྱོས་ཉོན་ར་རོགས་གི་རྩེ་སྲོལ་རེད།།
སྐད་གན་ལ་འགྲན་ན་འུ་ཚོ་རྩེ།།
ལོ ཁྱོད་རྨ་ཆུ་ལུ་མ་ཨེ་ཡིན།།
ཁྱོད་རྨ་ཆུ་ལུ་མ་ཡིན་ན།།
ང་བསྐོར་རེ་བཞུར་ནས་ཐོན་ན།།
ཁྱོད་རྨ་ཆུ་ར་ལག་ཡིན་ན།།
ང་བསྐོར་རེ་ཐོབ་བྱ་མེད་གི།
ཁྱོད་ཚེ་གང་རྩེ་རོགས་ཨེ་ཡིན།།
ཁྱོད་ཚོ་གང་རྩེ་རོགས་ཡིན་ན།།
ང་ཐག་རིང་བསྐོར་རེ་ཐོན་ན།།
ཁྱོད་ཞག་གཅིག་ཉལ་རོགས་ཡིན་ན།།
ང་བསྐོར་རེ་ཐོབ་བྱ་མེད་གི།
མོ ས་ཨ་རྩེ་ད་རྩེ་གོང་ཞོལ་གཉིས།།
ས་ཨ་རྩེ་ད་རྩེ་གོང་མ་ནས།།
རྒོའུ་རྒ་མོ་གཉིས་གིས་རྭ་རྩེ་བྱས།།
རྩེ་གན་ན་འགྲན་དགོས་ཟེར་ནི་མིན།།
ཆག་གན་ལ་འཇོག་ལ་འུ་གཉིས་རྩེ།།
7 2



ས་ཨ་རྩེ་ད་རྩེ་གོང་ཞོལ་གཉིས།།
ས་ཨ་རྩེ་ད་རྩེ་ཞོལ་མ་ནས།།
བུ་བུ་མོ་གཉིས་གིས་ཚིག་རྩེ་བྱས།།
རྩེ་གན་ན་འགྲན་དགོས་ཟེར་ནི་མིན།།
ཆག་གན་ལ་འཇོག་ལ་འུ་གཉིས་རྩེ།།
ཐོ ས་བླ་བྲང་རེ་བྲང་གོང་མ་ནས།།
རྒྱོའུ་རྒྱ་མོ་གཉིས་ཀས་རྔོག་རྩེ་བྱས།།
རྩེ་གན་ལ་འགྲན་དགོས་ཟེར་ནི་མིན།
ཚག་གན་ལ་འཇོག་ལ་འུ་གཉིས་རྩེ།
ས་བླ་བྲང་རེ་གྲོང་བར་མ་ནས།།
མཛོ་མཛོ་མོ་གཉིས་ཀས་རྭ་རྩེ་བྱས།།
རྩེ་གན་ལ་འགྲན་དགོས་ཟེར་ནི་མིན།།
ཆག་གན་ལ་འཇོག་ར་འུ་གཉིས་རྩེ།
ས་བླ་བྲང་རེ་བྲང་ཞོལ་མ་ནས།།
བུ་བུ་མོ་གཉིས་ཀས་ཚིག་རྩེ་བྱས།།
རྩེ་གན་ལ་འགྲན་དགོས་ཟེར་ནི་མིན།།
ཆག་གན་ལ་འཇོག་ར་འུ་གཉིས་རྩེ།།
མོ རྩེ་གི་རྩེ་གི་དགུང་ལ་འགྲོ།།
73



དགུང་ཨ་སྔོན་འདྲ་ཡི་རྩེ་མཁར་ཡོད།།
འབྲུག་ལྗང་ལོ་འདྲ་ཡི་རྩེ་རོགས་ཡོད།།
ཆར་ཟིལ་མ་འདྲ་ཡི་རྩེ་སྤྱད་ཡོད།།
རྩེ་གི་རྩེ་གི་གྲོང་ལ་འགྲོ།།
གྲོང་སྡེ་བ་འདྲ་ཡི་རྩེ་ས་ཡོད།།
མ་ང་ཚོ་འདྲ་ཡི་རྩེ་རོགས་ཡོད།
ཞེ་སྣང་བ་འདྲ་ཡི་རྩེ་སྤྱད་ཡོད།།
ཡོ དར་ཤིང་རིང་མོའི་མགོ་ནས།།
རླུང་རྟའི་དར་ལྕོག་རྩེ་གི།
རྩེ་གན་ལ་འགྲོན་དགོས་ཟེར་ནི་མིན།།
དཔེ་གན་ན་འཇོག་ལ་འུ་གཉིས་རྩེ།།
མེ་ཏོག་དཀར་དམར་ནང་ནས།།
ཕྱེ་ལེབ་བུང་བ་རྩེ་གི་
རྩེ་གན་ལ་འགྲན་དགོས་ཟེར་ནི་མིན།།
དཔེ་གན་ན་འཇོག་ལ་འུ་གཉིས་རྩེ།།
མོ རླུང་གཡུག་རྒྱུ་གཡུག་རྒྱུ་མ་ཟེར།
རླུང་གཡུག་ན་དེ་འདྲ་ཆེ་ཡིན།
སྡོང་ཆེན་རྩ་བ་རྫོགས་ནི་ཞིག།
7 4



སྡོང་ཕྲུག་ར་ལག་འཁུར་ནི་ཞིག།
རླུང་གཡུག་ན་དེ་མོ་གཡུག་དགོས་གི།
རོགས་རྩེ་ཡ་རྩེ་ཡ་མ་ཟེར།།
རོགས་རྩེ་ན་དེ་མོ་ཆེ་ཡིན།།
ཕྱི་ན་ཟླའི་སེམས་ཁ་དཀྲུགས་ནི་ཞིག།
ཡུལ་ཕ་མར་མིག་ཆུ་འཁོར་ནི་ཞིག།
རོགས་རྩེ་ན་དེ་མོ་རྩེ་དགོས་གི།
ཕོ རྟ་རྒྱུག་རྒྱུ་རྒྱུག་རྒྱུ་མ་ཟེར།།
རྟ་རྒྱུག་ན་དེ་འདྲ་ཆེ་ཡིན།།
སྟོད་བྱང་ལམ་དུམ་སེ་གཅོད་ནོ་ཞིག།
ལམ་སྐྱ་མོ་རྡུལ་གིས་བཀང་ནི་ཞིག།
རྟ་རྒྱུག་ན་དེ་མོ་རྒྱུག་དགོས་གི།
ཁྱོད་དེ་འདྲ་ཅན་ཞིག་ཨེ་ཡིན་ན།།
རོགས་རྩེ་རྒྱུ་རྩེ་རྒྱུ་མ་ཟེར།།
རོགས་རྩེ་ན་དེ་འདྲ་ཆེ་ཡིན།།
དགྲ་ནག་པོའི་སེམས་ཁ་དཀྲུགས་ནི་ཞིག།
ཕྱི་སྡེ་བར་བཤད་རྒྱུ་ཡོད་ནི་ཞིག།
རོགས་རྩེ་ན་དེ་མོ་རྩེ་དགོས་གི།
ཁྱོད་དེ་འདྲ་ཅན་ཞིག་ཨེ་ཡིན་ན།།
75



མོ རླུང་ངོ་མ་གཡུག་རྒྱུ་ཡིན་ན།།
ངས་གྱང་ཁར་དར་ལྕོག་བསླང་རྒྱུ།
དར་སྣེ་མདུད་པ་བརྒྱག་རྒྱུ།།
བརྒྱབ་བཏང་གི་དུས་ཚོད་ཞིག་ལ།།
རླུང་གཞན་ལ་གཡུག་ན་མི་ཆོག།
རོགས་ངོ་མ་རྩེ་རྒྱུ་ཡིན་ན།།
ཚིག་གོང་བའི་བར་ནས་བཤད་རྒྱུ།།
རྟགས་ཕུ་རུང་ནང་ནས་བརྗེ་རྒྱུ།
བརྗེས་བཏང་གི་དུས་ཚོད་ཞིག་ལ།།
རོགས་གཞན་ལ་རྩེ་ན་མི་ཆོག།
ཕོ ང་འབྲུ་ཤུག་རྩེ་རྒྱ་མིན་རུང་།།
ཁྱོད་ས་ལ་རྩེ་མོ་ལོག་ཡོད།།
ང་བལ་དཀར་ཁ་གྲིམས་མིན་རུང་།།
ཁྱོད་ས་ལ་འཇིལ་ལི་བཤིགས་ཡོད།།
ང་ཕ་བཟང་བུ་ཚ་མིན་རུང་།།
ཁྱོད་ས་ལ་སྣང་བ་མཐུན་ཡོད།།
མོ གསེར་བོ་རི་ཡི་མགོ་ནས།།
གསེར་རྟ་ངང་བ་འཚེར་གི།
76



དོན་དམ་པའི་འཚེར་ནི་ཨེ་ཡིན།།
དོན་དམ་པའི་འཚེར་ནི་ཡིན་ན།།
གསེར་སེར་པོའི་སྲབ་ཞིག་འཇོག་རྒྱུ།།
དངུལ་དཀར་པོའི་སྒ་ཞིག་བསྟོད་རྒྱུ།
རྟ་འདི་ཡིན་བསམ་པས་འཛིན་རྒྱུ།།
སྒ་འདི་ཡིན་ཟེར་ནས་ཉོ་རྒྱུ།
སྡེ་ཆེན་སྡེ་ཡི་གྲོང་ནས།།
ཞེ་མཐུན་རོགས་ལོ་རྩེ་གི།
དོན་དམ་པའི་རྩེ་ནི་ཨེ་ཡིན།།
དོན་དམ་པའི་རྩེ་ནི་ཡིན་ན།།
མི་བརྗེད་ཚིག་གསུམ་བཤད་རྒྱུ།།
མི་འགལ་མནའ་ཞིག་བསྐྱལ་རྒྱུ།
རོགས་འདི་ཡིན་བསམ་པས་འཛིན་རྒྱུ།
ཁྱིམ་འདི་ཡིན་ཟེར་ནས་འདུག་རྒྱུ།།
ཡོ ང་གོས་ཆེན་འབྲུག་མ་ཟེར་ནོ
་ནོ།།
གོས་བཟོ་དུས་མཐའ་ནས་མ་སྐྱུར།།
གོས་སྙིང་རུང་རི་མོ་མི་ནོགས།།
ང་ཁ་འཁྱམས་བུ་ཚ་ཟེར་ནོ།།
ཟླ་འགོར་ཡང་ཡིད་ནས་མི་བརྗེད།།
77



ལོ་འགོར་ཡང་རོགས་ལ་མི་འགལ།།
མོ ང་རྫ་མགོ་བསྐོར་ནས་འགྲོ་དུས།།
སྟོད་ཤྭ་བོ་གསུམ་ལ་ལམ་ནས་ཐུག།
གསོད་བསམ་ན་རྡོག་པའི་ཁ་ལམ་རེད།།
ཡང་མི་གསོད་ཤ་རྭ་གོང་ཆེན་རེད།
འདང་མི་རྒྱག་ཤུ་བོ་གསོད་ལ་བཏང་།།
གཤིན་རྗེ་ཆོས་རྒྱལ་གསང་ང་བཏང་།།
ང་སྡེ་རུ་བརྒྱུད་ལས་འགྲོ་དུས་སུ།།
རོགས་ན་ཟླ་གསུམ་ལ་ལམ་ནས་ཐུག།
རྩེ་བསམ་ན་མི་ཁའི་གཏམ་ལམ་རེད།།
ཡང་མི་རྩེ་ཆུང་དུས་དགའ་ལོ་རེད།
འདང་མི་རྒྱག་རོགས་ལོར་རྩེ་ར་བཏང་།།
དགྲ་ནག་ཞི་ལིར་གསང་ང་བཏང་།།
ཕོ སྟོད་ཨ་ཆེན་ཁ་ར་གོང་མ་ནས།།
ཤྭ་ཡུ་མོ་གསུམ་ལ་ལམ་ནས་ཐུག།
གསོད་བསམ་ན་ཆོས་རྒྱལ་འཇིགས་ཆེ་གི།
བསྐྱུར་བསམ་ན་སྨན་པར་རྭ་མཁོ་གི།
བློ་ཐེ་ཚོམ་མི་འཛིན་གསོད་ལ་བཏང་།།
སྡོག་ཉེས་པ་སྔས་མགོ་བླ་མས་མཁྱེན།།
78



སྟོད་ཨ་ཆེན་ཁ་ལམ་ཞོལ་མ་ནས།།
རོགས་ཞེ་མཐུན་ཞིག་ལ་སྡེ་ནས་ཐུག།
འགྲོག་བསམ་ན་མི་ཁ་འཇིགས་ཆེ་གི།
བསྒྱུར་བསམ་ན་བུ་མོ་འདང་ཆེ་གི།
བློ་ཐེ་ཚོམ་མི་འཛིན་འགྲོགས་ལ་བཏང་།།
ལས་སྐྱིད་སྡུག་མགོ་བདག་དཔོན་པོས་མཁྱེན།།
མོ སྟོད་ཤར་ཕྱོགས་ཤར་རིའི་མགོ་ནས།།
ཤྭ་གྲོ་སྨུག་དུང་གི་རུ་ཐུར་ཅན།།
གསོད་ཟེར་རྒྱུ་ཡུལ་ལྷའི་སྒོ་ཟོག་རེད།།
བསྒྱུར་བསམ་རྒྱུ་ཤྭ་རྭ་གོང་ཆེན་རེད།
བློ་ཐེ་ཚོམ་མི་འཛིན་གསོད་ལ་བཏང་།།
གསོད་ཉན་འདུག་གསེར་ཏོག་བླ་མས་མཁྱེན།།
རྭ་འཐོབ་འདུག་ཐོད་པའི་ཁ་ཡིག་ཐུག།
སྡེ་ཆེན་པོ་རྩེ་རའི་ནང་ནས།།
རོགས་དགའ་ལོ་ཞེ་འདང་ཅན་པོ།།
རྩེ་ཟེར་རྒྱུ་གཞན་གི་བཟའ་བ་རེད།།
བསྒྱུར་བསམ་ན་ཆུང་དུས་དགའ་ལོ་རེད།།
བློ་ཐེ་ཚོམ་མི་འཛིན་རྩེ་ལ་བཏང་།།
རྩེ་ཉན་འདུག་རྒྱུ་བྱིན་ཆུང་མས་མཁྱེན།།
79



རོགས་འཐོབ་འདུག་ཐོད་པའི་ཁ་ཡིག་ཐུག།
ཐོ ཝ་དམར་པོ་གོན་ན་དོན་དགོས།།
མེ་དམར་པོ་ཁ་ནས་ཐར་དགོས།
རླུང་བསེར་བུའི་སྣ་ནས་འདུག་དགོས།།
ཝ་ཡིན་པའི་དོན་མགོ་འཁྱོངས་དགོས།།
རོགས་ངེད་གཉིས་རྩེ་ན་དོན་དགོས།།
གཏམ་མི་ཁའི་ཁ་ནས་ཐར་དགོས།།
དགྲ་ནག་པོའི་སྣ་ནས་འདུག་དགོས།།
རོགས་རྩེ་ཡི་རྔ་མ་འཁྱོངས་དགོས།།
མོ རྫ་ཁྲ་ཡག་ཉག་ལམ་གོང་མ་ནས།།
འབྲོང་བྲེ་སེ་གར་འགྲོ་རང་འདོད་རེད།།
རྭ་སྨུག་པོ་འགྲོ་རོགས་འདུག་རོགས་རེད།།
ཕྱི་རྫ་རི་ཡག་པའི་རྒྱན་ཞིག་རེད།།
སྡེ་ཆེན་པོ་ཡག་གི་གྲོང་ལམ་ནས།།
སྟག་ཤ་ར་གར་འགྲོ་རང་འདོད་རེད།།
ཚིག་སྙན་མོ་འགྲོ་རོགས་འདུག་རོགས་རེད།།
སྡེ་ན་ཟླ་ཚོགས་དུས་རྒྱུན་ཞིག་རེད།།
ཐོ ལུས་འདོམ་གང་ཤ་ཁྲག་ཕུང་བོ་འདི།
80



དྲིན་ཕ་མས་བྱིན་པའི་ལུས་ཕུང་རེད།།
ཚེ་རིང་ཐུང་བསོད་ནམས་ཆེ་ཆུང་རེད།
འདང་བརྒྱབ་བེ་ཚོད་གིས་མི་ཐུག་གི།
ཁ་བགད་ལས་ཚིག་གསུམ་བཤད་ནོ་འདི།
རོགས་ཆུང་ལོར་ཐུག་གི་ཐུག་གཏམ་རེད།།
ཞེ་མཐུན་འདུག་སྔོན་ལས་ཡོད་མེད་རེད།།
འདང་བརྒྱབ་བེ་ཚོད་གིས་མི་ཐུག་གི།
མོ བྲག་དམར་པོ་ཡག་གི་གཡས་ཟུར་ནས།།
རྒོད་ཐང་དཀར་གཡས་སྐོར་གོ་རོ་རོ།།
བྲག་ཐེམ་པ་ཡག་གི་བལྟ་འདོད་རེད།།
བྲག་བང་རིམ་མཐོ་ཡི་འབབ་འདོད་རེད།
སྡེ་ཆེན་པོ་ཡག་གི་གཡས་ཟུར་ནས།།
སྟག་ཤ་ར་གཡས་སྐོར་གོ་རོ་རོ།།
སྡེ་ཆེན་པོ་ཡག་གི་བལྟ་འདོད་རེད།།
སྨན་བུ་མོ་ཡག་གི་བརྩེ་འདོད་རེད།།
ཕོ སྟོད་བྲག་དམར་གཡས་རི་ཁ་སྒང་ནས།།
ང་ཐང་དཀར་རྒོད་པོ་འབབ་འབབ་བྱ།།
ཁྱོད་རྒྱ་རྫོང་ནགས་གི་ཕོ་བྲང་ནས།།
8 1



ཟླ་བཞི་བའི་ཁུ་བྱུག་གྲགས་གྲགས་བྱོས།།
ནགས་གཅིག་ལ་ཐོབ་བྱ་མེད་ན་ཡང་།།
གསུང་སྙན་མོ་རང་རང་གོ་ནི་བྱ།།
སྡེ་ཆེན་པོ་ཡག་གི་གྲོང་ནང་ནས།།
ང་ཕ་བཟང་བུ་ཚ་རྩེ་རྩེ་བྱ།
ཁྱོད་སྡེ་ཆུང་ན་ཟླའི་ནང་ཁྲོད་ནས།།
ཞང་བཟང་ཚ་མོ་འདུག་འདུག་བྱོས།།
ཁྱིམ་གཅིག་ལ་ཐོབ་བྱ་མེད་ན་ཡང་།།
ཚིག་སྙན་མོའི་བུ་ལོན་འཁོར་ནི་བྱ།།
མོ བྱ་ཁུ་བྱུག་སྙིང་ལ་རྗེ་བོ།།
ནགས་རྒྱ་རྫོང་དཀྱིལ་ནས་ཚེ་རིང་།།
ཤིང་བྲ་མའི་མགོ་ནས་བཀྲ་ཤིས།།
བཀྲ་ཤིས་ཡི་ཚེ་ཐག་རིང་ན།
ནགས་གཅིག་ལ་སྨོན་ལམ་ངས་འདེབས།།
རོགས་ཆུང་ལོ་སྙིང་ལ་རྗེ་བོ།།
སྡེ་ཆེན་པོ་དཀྱིལ་ནས་ཚེ་རིང་།
ཡུལ་ཕ་མའི་རྩིབ་ནས་བཀྲ་ཤིས།།
བཀྲ་ཤིས་པའི་ཚེ་ཐག་རིང་ན།།
ཁྱིམ་གཅིག་ལ་སྨོན་ལམ་ངས་འདེབས།།
82



ཕོ རྫ་ཁྲ་ཡག་དམག་མཁར་བརྡུངས་འདྲ་རེད།།
འབྲོང་བྲེ་སེར་དམག་དཔོན་བཞུགས་འདྲ་རེད།
ར་ཆ་མཉམ་མཚོན་ཆ་བཟུང་འདྲ་བོ།།
དགྲ་ཡེ་ནས་མེད་རུང་བསམ་པ་རེད།།
སྡེ་ཆེན་པོ་མཚོ་མོ་འཁྱིལ་འདྲ་རེད།།
རོགས་ཆུང་ལོ་མེ་ཏོག་བཞད་འདྲ་རེད།།
ཁ་ཚིག་གསུམ་ཁུ་བྱུག་གསུང་འདྲ་བོ།།
རོགས་རྩེ་འདོད་མེད་རུང་བ སམ་པ་རེད།།
མོ དགུང་ཨ་སྔོན་སྤྲིན་དཀར་འ ཐིབས་དུས།།
ཆར་འབབ་འདོད་ཡིད་ནས་མེད་ན།།
འབྲུག་སེང་སེ་དགུང་ནས་ཅི་གྲགས།།
ནང་ན་ཟླ་སྡེ་ལ་འཚོགས་དུས།
རོགས་རྩེ་འདོད་ཡིད་ནས་མེད་ན།།
ཚིག་སྙན་མོའི་འབྲས་བུ་ཅི་འཇོག།།
ཐོ གསེར་ལ་རི་ཡི་སྒང་ན།།
གསེར་གི་ཐང་མ་བརྡལ་ཡོད།།
མཐུག་བརྡལ་བྱས་ན་མཐུག་འགྲོ་གི།
འཛམ་གླིང་ཉི་མས་མི་སྐམ་གི།
83



སྲབ་བརྡལ་བྱས་ན་སྲབ་འགྲོ་གི་
རླུང་ནག་འཚུབ་མས་འཁུར་འགྲོ་གི།
ངས་ཅི་ཡིས་བརྡལ་དགོས་མི་ཤེས་གི།
དུང་ལ་རི་ཡི་གྲོང་ནས།།
དང་མའི་རོགས་ཤིག་བཙལ་ཡོད།།
ཚིག་ཡང་མོ་བཤད་ན་ཡང་འགྲོ་གི་
རོགས་ཆུང་ལོའི་བློ་ལ་མི་འབབ་གི་
ཚིག་ལྗིད་མོ་བཤད་ན་ལྗིད་འགྲོ་གི།
རོགས་ཆུང་ལོའི་སེམས་ལ་གནོད་འགྲོ་གི།
ཚིག་ཅི་ཡིས་བཤད་དགོས་མི་ཤེས་གི།
མོ ནགས་རྒྱ་རྫོང་གསོམ་དཀར་སྡོང་བོ།།
གསུང་རང་འགྲུབ་ཁུ་བྱུག་སྔོན་མོ།།
སོས་དལ་དུས་རེ་རེ་གྲགས་ན།།
ནགས་མཐོའ་བ་མོས་བསྐོར་ནོ།།
ཁག་མེད་ནོ་ངས་ལ་ལོས་ཤེས།།
སྡེ་མར་ཁུ་མཚོ་མོའི་ནང་ན།།
རོགས་འདང་ཆེན་ཆུང་དུས་དགའ་ལོ།།
སོས་དལ་དུས་རེ་རེ་ཐུག་ན།།
ཁྱིམ་ཆུང་མའི་དབང་ལ་སྐོར་ནོ།།
84



ཁག་མེད་ནོ་ངས་ལ་ལོས་ཤེས།།
ཕོ དགུང་ཨ་སྔོན་ལྷས་རི་ལྷས་སྐོར་རེད།།
འབྲུག་ཕོ་ཆུང་ལན་གཅིག་མགྲོན་པོ་རེད།།
མགྲོན་ལན་གཅིག་བསྐོར་ནས་ཐོན་བཏང་ན།།
འབྲུག་ངར་ཞིག་ཆེ་གི་མ་ཟེར་ར།།
ཆར་འབབ་རྒྱུ་མེད་གི་མ་འདོད་ད།།
རླུང་བསེར་བུ་གཡུག་ཕྱོགས་དྲང་ན།།
ཆར་ཡུན་གིས་བབས་ན་འདོད་ཡོད།།
སྡེ་ཆེན་པོ་སྡེ་རུ་སྡེ་སྐོར་རེད།
ཕོ་ང་ཚོ་ལན་གཅིག་མགྲོན་པོ་རེད།།
མགྲོན་ལན་གཅིག་རྩེ་གི་ཐོན་བཏང་ན།།
ཚིག་རྟག་བྱ་མེད་གི་མ་ཟེར་ར།།
རོགས་ཞེ་འདང་མེད་གི་མ་འདོད་ད།།
རོགས་ཚུང་ལོའི་ཡིད་སེམས་དྲང་ན།།
རོགས་རྩེ་རྒྱུའི་སྟབས་ཀ་ལོས་འགྲིག།
མོ བོའུ་རྭ་རིང་དངུལ་དཀར་སོ་བ་ཅན།།
ཁྱོད་རིག་དུས་འཁུར་ན་ལོས་འདོད་ལ།།
ས་དེང་སང་དམ་པའི་ཆོས་འོག་ནས།།
ཤྭ་ཡུ་མོ་གསོད་གི་དབང་ཆུང་རེད།།
85



བོའུ་རྒྱུན་དུ་འཁུར་རྒྱུ་དཀའ་མོ་རེད།།
རོགས་ཆུང་ལོ་དུང་གི་སོ་སྒོ་ཅན།།
ཁྱོད་རིག་དུས་ཐུག་ན་ལོས་འདོད་ལ།།
ས་དེང་སང་བཟའ་བའི་ཁྲིམས་འོག་ནས།།
ཚིག་སྙན་མོ་བཤད་གི་དབང་ཆུང་རེད།།
རོགས་རྒྱུན་དུ་ཐུག་རྒྱུ་དཀའ་མོ་རེད།
ཕོ མེ་ཏོག་ར་བའི་ནང་ལ།།
ངས་མེ་ཏོག་སྟོང་ལྡན་བཏབ་ཡོད།།
ཨེ་སྐྱེ་རེ་བ་བྱས་ཡོད།
ནང་འབྲས་བུར་སྨོན་ལམ་བཏབ་ཡོད།།
ཟླ་བཞི་བ་ལྔ་བ་ཚར་ཐལ།།
དགུ་འགོ་མའི་དུས་ལ་ཐོན་ན།།
ངའི་སྨོན་ལམ་མ་འགྲུབ་ཚར་ཐལ།།
སྡེ་ཆེན་པོ་རྩེ་རའི་ནང་ནས།།
ངས་ན་ཆུང་རོགས་ཤིག་བཙལ་ཡོད།།
ཨེ་རྩེ་རེ་བ་བྱས་ཡོད།།
ཁྱིམ་བཟའ་བའི་སྨོན་ལམ་བརྒྱབ་ཡོད།།
ལོ་ཉི་ཤུའི་ཉི་མ་ཚར་ཐལ།།
ལོ་སུམ་བཅུའི་སྟེང་ལ་ཐོན་ཐལ།།
86



ངའི་སྨོན་ལམ་མ་འགྲུབ་ཚར་ཐལ།།
མོ རོགས་ཁྱོད་ཚོ་མཚོ་མོ་རང་འཁྱིལ་བྱོས།།
མ་ང་ཚོས་མཚོ་ཁའི་ངང་བ་བྱ།།
མཚོ་བསྐོར་ནས་མཚོ་ཁར་འབབ་ནི་བྱ།།
མཚོ་མི་བཞུར་དལ་ལེར་འདུག་ནི་བྱོས།།
རོགས་ཁྱོད་ཚོས་ཕ་བཟང་བུ་ཚ་བྱོས།།
མ་ང་ཚོས་ཞང་བཟང་ཚ་མོ་བྱ།།
གྲོང་བསྐོར་ནས་རོགས་ལོར་ཐུག་ནི་བྱ།།
རོགས་མི་འགལ་དལ་ལེར་འདུག་ནི་བྱོས།།
མོ རྒོད་ཐང་དཀར་འཁོར་འཁོར་བྲག་ལ་འཁོར།།
བྲག་དམར་པོ་བསམ་ནས་འཁོར་ནི་མིན།།
བྱ་གླག་མོར་བསམ་ནས་འཁོར་ནི་ཡིན།
བྲག་དམར་པོར་འཁོར་ཞོར་འབབ་ཞོར་ལ།།
བྱ་གླག་མོར་ཨེ་རིག་ཨེ་ཐུག་བསམ།།
ཕོ་ང་ཚོ་འཁོར་འཁོར་སྡེ་ལ་འཁོར།།
སྡེ་ཆེན་པོར་བསམ་ནས་འཁོར་ནི་མིན།།
རོགས་ཆུང་ལོ་བསམ་ནས་འཁོར་ནི་ཡིན།།
སྡེ་ཆེན་པོ་འཁོར་ཞོར་ཉུལ་ཞོར་ལ།།
87



རོགས་ཆུང་ལོ་ཨེ་རིག་ཨེ་ཐུག་བསམ།།
མོ ཆུ་རྨ་ཆུ་དྭངས་མོ་དལ་ལ་ལ།།
སོས་དལ་དུས་ཁམ་གང་འཐུང་ང་འགྲོ།།
སོས་དལ་དུས་ཁམ་གང་མ་འཐུང་ན།
ཁ་སྐོམ་པ་ནམ་ཡོང་ཆ་མེད་རེད།།
ཐོན་བཏང་ན་སྐོམ་པ་དབང་ཆེན་རེད།།
དེས་རྐྱེན་གྱིས་ཁམ་གང་འཐུང་དགོས་གི།
རོགས་ཆུང་ལོའི་ཁ་ཚིག་དལ་ལ་ལ།།
སོང་དལ་དུས་ཚིག་གསུམ་བཤད་ལ་འགྲོ།
སོས་དལ་དུས་ཚིག་གསུམ་མ་བཤད་ན།།
སྲོག་འཆི་བདག་ནམ་ཡོང་ཆ་མེད་རེད།།
ཐོན་བཏང་ན་འཆི་བ་དབང་ཆེན་རེད།།
དེས་རྐྱེན་གྱིས་ཚིག་གསུམ་བཤད་དགོས་གི།
ཕོ ཡར་ལ་མ་བལྟ་མར་ལ་ལྟོས།།
མར་འཁོར་ནས་ཀ་མདོ་ཐང་ལ་ལྟོས།།
ལྗང་ལྡེམ་མེར་ཡོད་ནོ་སིལ་སྡོང་རེད།།
དམར་ལྡེམ་མེར་ཡོད་ནོ་སིལ་ཏོག་རེད།།
སིལ་ཟ་ན་ད་སྐབས་ཟི་རན་རེད།།
ལོ་གཞུག་གི་ཟ་རྒྱུ་ཟེར་ན།།
88



འདི་དབྱར་གསུམ་ཚ་ཡིས་སྐམ་འགྲོ་གི།
དགུན་གསུམ་བཙག་གིས་ཐོར་འགྲོ་གི།
བར་དེ་ནས་ཟ་སྐལ་མེད་འགྲོ་གི།
ཡར་ལ་མ་བལྟ་མར་ལ་ལྟོས།།
མར་འཁོར་ནས་སྡེ་ཆེན་གྲོང་ལ་ལྟོས།།
ཁྲ་སྒོར་རེ་ཡོད་ནོ་སྡེ་བ་རེད།།
གཉོམ་བཏང་ནས་འདུག་ནོ་རོགས་ལོ་རེད།།
རོགས་རྩེ་ན་ད་སྐབས་རྩེ་རན་རེད།།
ལོ་གཞུག་གི་རྩེ་རྒྱུ་ཟེར་ན།།
མ་ཁྱོད་ཚོ་གནས་ཡུལ་བརྒྱུད་འགྲོ་གི།
ཕོ་ང་ཚོ་སྡེ་མཐའ་ཉུལ་འགྲོ་གི།
བར་དེ་ནས་རྩེ་སྐལ་མེད་འགྲོ་གི།
མོ སྟོང་ལྡན་ན་ཡི་ནང་ན།།
ཡོངས་འཛིན་མེ་ཏོག་སྐྱེས་ཡོད།།
སྐམ་མ་འགྲོ་དྲུག་པའི་ཙད་ཆེན།།
བད་མ་རྒྱག་བདུན་པའི་ཟིལ་ཆེན།།
སེར་གྱི་ལི་ཞེ་ཞིག་ཆགས་ཡོད།།
རང་སྡེ་ཚོ་དྲུག་ནང་ནས།།
ཞེ་མཐུན་རོགས་ཤིག་བཙལ་ཡོད།།
89



འགོག་མ་གཏོང་ཁ་ཡ་ན་ཟླ།།
གནོད་མ་གཏོང་གླིང་གི་མི་ཁ།
དལ་བཀོད་ལེ་ཞེ་ཞིག་ཆགས་ཡོད།།
མོ ཕོ་ང་ཚོ་འཛམ་གླིང་ཉི་མ་བྱ།།
མ་ཁྱོད་ཚོས་ཉི་མའི་དྲོད་ཁུལ་བྱོས།།
ནང་སྔ་སེ་ང་ཚོ་མཉམ་འཆར་བྱ༎
དགོང་ཕྱི་དྲོ་ང་ཚོས་མཉམ་ནུབ་བྱ།།
སྤྲིན་ནག་པོ་ནམ་འོང་མི་ཤེས་གི།
ཕོ་ང་ཚོ་རྩེ་དཔོན་སྔ་བ་བྱ།།
མ་ཁྱོད་ཚོས་སྣང་བ་མཐུན་ནི་བྱོས།།
ནང་སྔ་སེ་སྡེ་ནས་མཉམ་འགྲོ་བྱ།།
དགོང་ཕྱི་དྲོ་གྲོང་ནས་མཉམ་རྩེ་བྱ།།
ཚེ་ཕྱི་མར་ནམ་འགྲོ་མི་ཤེས་གི།
མོ ཕོ་ཁྱོད་ཚོ་འབྲུག་ཆུང་གྲགས་གྲགས་བྱོས།།
མ་ང་ཚོ་ཆར་བ་འབབ་འབབ་བྱ།
སྤྲིན་དཀར་ནག་བར་ནས་ཐུག་རྒྱུ་བྱ།།
ཕོ་ཁྱོད་ཚོས་དགོ་བ་བདའ་བདའ་བྱོས།།
མ་ང་ཚོས་ལུག་ཁྱུ་འཚོ་རྒྱུ་བྱ།།
90



རྫ་ཁྲུ་ཡག་སྐེད་ནས་ཐུག་ཚད་བྱ།།
ཡོ སྟོད་དབུས་གཙང་བང་རིམ་གཡས་ཟུར་ནས།།
གདུགས་རྟ་དར་ཅན་གྱི་བླ་མ་ལ།།
སོས་དལ་དུས་ཕྱག་གསུམ་འཚལ་ལ་འགྲོ།།
སྲོག་བར་ཆད་ནམ་འོང་ཆ་མེད་རེད།།
ཐོན་བཏང་ན་འཆི་བ་དབང་ཆེན་རེད།།
སྡེ་ཆེན་པོ་གྲོང་གི་གཡས་ཟུར་ནས།།
ཁ་ཚིག་གསུམ་ཅན་གི་རོགས་ལོ་ལ།།
སོས་དལ་དུས་ཚིག་གསུམ་བཤད་ལ་འགྲོ།
གླིང་མི་ཁ་ནམ་འོང་ཆ་མེད་རེད།།
ཐོན་བཏང་ན་མི་ཁ་དབང་ཆེན་རེད།།
མོ ཕོ་ཁྱོད་ཚོས་ཤྭ་བོ་བདའ་ཁུལ་བྱོས།།
མ་ང་ཚོས་ནགས་ལ་འོང་ཁུལ་བྱ།།
ཤིང་གླང་མའི་བར་ནས་ཐུག་འཕྲད་བྱ།།
ཚིག་སྙན་མོ་བར་གི་མཐུན་རྒྱུ་བྱ།།
ཕོ་ཁྱོད་ཚོས་རྟ་བོ་འཚོལ་ཁུལ་བྱོས།།
མ་ང་ཚོ་ཆུ་ལ་འོང་ཁུལ་བྱ།
ཆུ་གྲམ་པའི་ཁ་ནས་ཐུག་འཕྲད་བྱ།།
9 1



ཞེ་སྣང་བའི་བར་ནས་མཐུན་རྒྱུ་བྱ།།
ཕོ དགུང་ཨ་སྔོན་རིམ་པ་དགུ་བརྩེགས་རེད།།
དགུ་བརྩེགས་དགུ་ཡི་ཡན་ཆད་ནས།།
འབྲུག་ཕོ་ཆུང་རྒོད་པོར་མཐུར་མེད་རེད།།
མཐུར་ངས་འཇོག་ཟེར་རྒྱུ་དཀའ་མོ་རེད།།
མཐུར་ཁྱོས་ལ་ཞོག་དང་ང་ལ་འཇོག།
འུ་གཉིས་ཀས་འཇོག་ལ་ཨེ་འགྲིག་ལྟ།།
གྲོང་སྡེ་བ་རིམ་པ་དགུ་བརྩེགས་རེད།།
དགུ་བརྩེགས་དགུ་ཡི་ཡན་ཆོད་ནས།།
དགྲ་ནག་པོ་ཞི་ལི་མཐུར་མེད་རེད།།
མཐུར་ངས་འཇོག་ཟེར་རྒྱུ་དཀའ་མོ་རེད།།
མཐུར་ཁྱོས་ལ་ཞོག་དང་ང་ལ་འཇོག།
འུ་གཉིས་ཀས་འཇོག་ལ་ཨེ་འགྲིག་ལྟ།
མོ མཚོ་ལྕང་ལོ་དུང་གི་ཁ་དཀར་ཅན།།
ཉ་གསེར་མོ་གསེར་གི་གཤོག་པ་ཅན།།
ཉ་མཚོ་མཐའ་བསྐོར་ནས་མི་རྐྱལ་ནོ།
ཉ་མཚོ་འདང་མེད་ནི་ག་ལ་ཡིན།།
རྒྱ་ཉ་འཛིན་ཕྱོགས་ལ་སྐྲག་ནི་རེད།།
92



སྡེ་ཆེན་པོ་དུང་གི་ཁ་དཀར་ཅན།།
རོགས་ཆུང་ལོ་དུང་གི་སོ་སྒོ་ཅན།།
རོགས་ཐེངས་རེར་མིན་ནས་མི་ཐུག་ནོ།།
རོགས་ཞེ་འདང་མེད་ནི་ག་ལ་ཡིན།།
ཕྱི་སྡེ་བའི་མི་ཁ་སྐྲག་ནི་རེད།།
ཕོ རྟ་མ་དེད་མ་ཉོས་བསྡད་ན།།
ཇག་ཁྲམ་པ་བཤད་རྒྱུ་མང་གི།
རྟ་འདེད་གི་ཉོ་གི་བསྡད་དུས།།
ལྷག་བསམ་མེའི་བཤད་རྒྱུ་མེད་གི།
རོགས་མ་འགྲོག་མ་རྩེ་བསྡད་ན།།
ཕྱི་སྡེ་བ་བཤད་རྒྱུ་མང་གི།
རོགས་རྩེ་ནས་འགྲོག་གི་བསྡད་དུས།།
ལྷག་བསམ་མེའི་བཤད་རྒྱུ་མེད་གི།
མོ རི་མཐོན་པོ་མཆོད་རྟེན་བསྒྲིགས་འདྲའི་སྟེང་།།
ཤྭ་ཡུ་མོ་ནོར་ལུག་ཞོགས་འདྲ་རེད།།
སྟོད་བོའུ་ལྕི་ངན་པས་མ་བཅོམ་ན།།
ཤྭ་ཡུ་མོ་སྣ་ལ་རང་འཁོར་ཡིན།།
སྡེ་ཆེན་པོ་མར་ཁུ་འཁྱིལ་འདྲ་ནང་།།
93



རོགས་དགའ་ལོ་ལྷ་སྐུ་བཞེངས་འདྲ་རེད།།
གཏམ་མི་ཁ་ངན་པས་མ་བཅོམ་ན།།
རོགས་ང་ཚོ་སྡེ་ལ་རང་འཁོར་ཡིན།
ཕོ བྱ་ཁྱོད་དང་ངེད་གཉིས་དོན་ཆེད་ལ།།
ནངས་སྔ་དྲོ་དགུང་སྔོན་གནམ་མཐའ་བསྐོར།།
དགོང་ཕྱི་དྲོ་ནགས་མཐའ་རིང་མོར་བརྒྱུད།།
བྱ་ང་ཚོའི་འདུག་སྲོལ་དེ་མོ་རེད།
རོགས་ཁྱོད་དང་ངེད་གཉིས་དོན་ཆེད་ལ།།
ནང་སྔ་སེ་སྡེ་ཆེན་སྡེ་ཆུང་བསྐོར།།
དགོང་ཕྱི་དྲོ་སྡེ་ལམ་རིང་མོར་བརྒྱུད།།
ཕོ་ང་ཚོའི་འདུག་སྲོལ་དེ་མོ་རེད།།
མོ ཤར་དུང་རི་དཀར་པོའི་མགོ་གི།
ཤྭ་ཡུ་མོ་ཕྱི་ཐིག་ཅན་པོ།།
ནམ་ཡིན་ཡང་རིག་ན་འདོད་གི།
སྟོད་བོ་ལྡི་ཤྭ་བདའི་རྐྱེན་གྱིས།།
ནམ་ཡིན་ཡང་རིག་ནི་ཕར་ཞོག།
ཐེངས་ཤིག་ལ་རིག་ཐབས་དཀའ་གི།
སྡེ་ཆེན་གྲོང་གི་ནང་ནས།།
94



རོགས་དགའ་ལོ་ཞེ་འདང་ཅན་པོར།།
ནམ་ཡིན་ཡང་རྩེ་ན་འདོད་གི།
ཕྱི་སྡེ་བའི་མི་ཁའི་རྐྱེན་གྱིས།།
ནམ་ཡིན་ཡང་རྩེ་ནི་ཕར་ཞོག
ཐེངས་ཤིག་ལ་ཐུག་ཐབས་དཀའ་གི།
ཕོ རྟ་འདོ་བའི་གོམ་ལག་བསམ་ནས།།
རྒྱོའུ་རྒྱ་མོར་མིག་གིས་མ་བལྟས།།
རྟ་གང་ཡིན་སྲབ་མགོར་མ་དཀྱུས།།
རོགས་ཆུང་ལོའི་ཞེ་འདང་བསམས་ནས།།
ནང་ན་ཟླར་མིག་གིས་མ་བལྟས།།
རོགས་གང་ཡིན་ཚིག་ལ་མ་ཉན།།
མོ རྟ་འདོ་བ་སྙིང་ལ་རྗེ་བོ།།
ཁྱོའི་སྲབ་ར་སྲབ་མདའི་བར་ལ།།
དགྲ་ཇག་པའི་ཡིད་སེམས་འཁོར་ཡོད།།
འཁོར་ཡོད་ནོ་འདོ་བས་ཤེས་མེད།།
རོགས་ཆུང་ལོ་སྙིང་ལ་རྗེ་བོ།།
ཁྱོའི་ཞེ་ལ་སྣང་བའི་བར་ལ།།
མ་ང་ཚོའི་རྣམ་ཤེས་འཁོར་ཡོད།
95



འཁོར་ཡོད་ནོ་རོགས་ལོས་ཤེས་མེད།།
ལོ བྱ་གོང་མོ་སྙིང་ལ་རྗེ་བོ།།
ནངས་སྔ་སེ་རི་གསུམ་རྩེ་ནས་གྲགས།།
དགོང་ཕྱི་དྲོ་སྐྱུག་བྲའི་ནང་ནས་གྲགས།།
ཤིང་བྲ་མའི་བྲ་སྒོ་མི་གཏན་མོད།
ཤིང་བྲ་མའི་བྲ་སྒོ་གཏན་བཏང་ན།།
འདུག་མི་དགོས་གོང་མོ་འཕུར་ར་ཤོག།
ཁྱོད་འདུག་ས་རི་གསུམ་རྩེ་ཡོད།།
བློ་གཏོད་ས་བྲག་རི་ང་ཡོད།།
རོགས་ཆུང་ལོ་སྙིང་ལ་རྗེ་བོ།།
ཁྱོད་སྔ་དྲོ་ཕ་མའི་མཆན་ནས་རྩེ།།
ཕྱི་དྲོ་དགྲ་ནག་རྩིབ་ནས་རྩེ།
དགྲ་ནག་པོའི་སྡང་སྡུག་མི་སྟོན་མོད།
དགྲ་ནག་པོའི་སྡང་སྡུག་བསྟན་བཏང་ན།།
འདུག་མི་དགོས་རོགས་ལོ་བུད་ལ་ཤོག།
ཁྱོད་འདུག་ས་གྲུ་བཞི་མཁར་ཡོད།།
བློ་གཏོད་ས་ཕ་བཟང་བུ་ཡོད།
མོ རྟ་འདོ་བ་སྙིང་ལ་རྗེ་བོ།།
རྒྱུག་བསམ་ན་བར་སྐབས་འདི་རེད།།
96



སང་ནངས་མོ་རྒྱུག་ཚེ་ཞིག་ལ།།
སྟོད་བོད་པའི་རྟ་ཉོ་ཐོན་བཏང་གི།
དངུལ་དཀར་པོ་སྲང་ལ་འཇལ་བཏང་གི།
རྟ་ང་ཚོའི་རྒྱུག་ཐག་རིང་འགྲོ་གི།
རོགས་ཆུང་ལོ་སྙིང་ལ་རྗེ་བོ།།
རྩེ་བསམ་ན་བར་སྐབས་འདི་ནས་རྩེ།།
སང་ནང་མོ་རྩེ་དུས་ཤིག་ལ།།.
ཕོ་ཁྱོད་ཚོས་ཆུང་མ་བཙལ་དང་གི།
མ་ང་ཚོ་གནས་ཡུལ་བརྒྱུད་འགྲོ་གི། །
རོགས་འུ་གཉིས་རྩེ་ཐག་རིང་འགྲོ་གི།
ཕོ གཡུ་བྱ་ཁུ་བྱུག་སྔོན་མོ།།
བོབས་སྡོད་ལ་ཐེངས་གསུམ་གྲགས་དང་།།
དབྱར་དྲུག་པ་ཐོབ་བྱ་མེད་རུང་།།
གསུང་སྙན་མོའི་བུ་ལོན་འཁོར་ཡོད།།
ལོ་བཅོ་ལྔའི་སྟེང་གི་རོགས་ལོ།།
ཁ་དགོད་ལ་ཚིག་གསུམ་ཤོད་དང་།།
ཁྱིམ་བཟའ་ཚང་ཐོབ་བྱ་མེད་རུང་།།
ཚིག་སྙན་མོའི་བུ་ལོན་འཁོར་ཡོད།།
97



མོ རྫ་ཁྲ་ཡག་རྫ་རྐང་ཕྲ་མོ།།
རྭ་ཡག་པ་བྲེ་སེར་འབྲོང་ལོ།།
འབྲོང་ར་ཁ་གྱིག་གེ་ཤོག་ར།།
སྨུག་ལ་ལུང་འཐིབ་རུང་ང་འདུག།
སྡེ་ཡག་པ་སྡེ་རྐང་ཕྲ་མོ།།
རོགས་ཡག་པ་ཕ་བཟང་བུ་ཚ།།
ཁ་བགད་ལས་སྡེ་ལ་ཤོག་ར།།
ཚིག་སྙན་མོ་བཤད་ལ་ང་འདུག།
ཚོ རྫ་ཁའི་གོང་མོ་སྐུད་ཡག་མ།
ཁྱོད་འདུག་ས་ཁྲ་ཡག་རྫ་རེད།།
ཁྱོད་འབབ་ས་བྲག་དམར་ཐེམ་རེད།།
མགོ་སྒུར་ནས་རྒུན་འབུ་འཐུས་ར།།
བྱ་རྒོད་པོས་སྡིག་མདངས་ཆེ་སྟོན།།
བྱ་རྒོད་པོས་སྡིག་མདངས་བསྟན་ན།།
ཕྱིར་འཁོར་རེ་གཤོག་སྣེ་རྒྱོངས་ར།།
ཁྱོའི་སྔོན་ན་བྱ་རྒྱལ་གླག་ཡོད།།
ཁྱོའི་གཞུག་ན་ཐང་དཀར་རྒོད་ཡོད།
ཤོག་ཟེར་ནས་བཤད་དོན་དེ་ཡིན།།
རོགས་ཆུང་ལོ་དུང་གི་སོ་ཕྲེང་ཅན།།
98



ཁྱོད་སྐྱེས་ས་ཕ་མའི་པང་རེད།།
ཁྱོད་འདུག་ས་གཞན་ཡུལ་སྡེ་རེད།།
མགོ་བསྒུར་ནས་ལས་ཀ་ལས་ར།།
ཁྱིམ་བཟའ་བས་སྡིག་མདངས་ཆེ་སྟོན།།
ཁྱིམ་བཟའ་བས་སྡིག་མདངས་བསྟན་ན།།
ཕྱིར་འཁོར་ནས་རང་ཡུལ་ཤོག་ར།།
ཁྱོའི་སྔོན་ན་དྲིན་ཆེན་ཕ་མ་ཡོད།།
ཁྱོའི་གཞུག་ན་ཞེ་མཐུན་རོགས་ལོ་ཡོད།
ཤོག་ཟེར་ནས་བཤད་དོན་དེ་ཡིན།།
མོ དགུང་ཨ་སྔོན་གསེར་ལྡན་ད་ལ་ལ།།
དེའི་ནང་གི་ཉི་མ་ལྷང་ལྷང་ལྷང་།།
ཆར་སྤྲིན་ནག་གོས་སྒྲོག་བརྒྱབ་འདྲ་རེད།།
སྒྲོག་ཅི་ཡིས་རྒྱག་ན་རྒྱུག་གི་ཆུགས།།
ཆར་སྤྲིན་ནག་སྒྲོག་ལ་དམ་ལྷོད་ཡོད།།
སྒྲོག་དམ་ལྷོད་བར་ནས་ཐུག་འཕྲད་ཡོད།།
སྡེ་ཆེན་པོའི་མི་ཁ་འུ་རུ་རུ།།
དེའི་ནང་གི་རོགས་ལོ་གོ་རོ་རོ།།
ཁྱིམ་བཟའ་བས་སྒྲོག་ལ་བརྒྱབ་འདྲ་རེད།།
སྒྲིག་ཅི་ཡིས་རྒྱག་ན་རྒྱུག་གི་ཆུགས།།
99



ཁྱིམ་བཟའ་བའི་སྒྲོག་ལ་དམ་ལྷོད་ཡོད།།
སྒྲོག་དམ་ལྷོད་བོར་ནས་ཐུག་འཕྲད་ཡོད།།
ཡོ ཞིང་ཆུ་མ་བརྒྱ་ཡི་ནང་ནས།
ཞིང་རི་མ་དབང་སྐལ་ཆུང་གི།
སྦྲང་ཆར་ཟིལ་མ་མིན་རྒྱུ་ན།།
ལྗང་ལྡེམ་མེར་སྐྱེ་རྒྱུ་དཀའ་གི།
རོགས་ཁ་མཐུན་བརྒྱ་ཡི་ནང་ནས།།
རོགས་ཞེ་མཐུན་དབང་སྐལ་ཆུང་གི་
ས་ལ་འོག་བརྒྱུད་ནི་མིན་རྒྱུ་ན།།
ཁ་བགད་ལེ་ཐུག་རྒྱུ་དཀའ་གི།
མོ བྱ་རྒོད་པོས་བྲག་སྟོད་མ་བཟུང་ན།
བྱ་གླག་རྩེ་ནམ་ཡོང་ཆ་མེད་རེད།།
ནང་ན་ཟླར་འཕྲིན་པ་མ་བྱས་ན།།
གཏམ་མི་ཁ་ནམ་ཡོང་ཆ་མེད་རེད།།
ཐོ རྫ་ཁྲ་ཡག་མེ་ཏོག་སྟོང་ལྡན།།
དེའི་ནང་གི་འབྲས་བུ་སེར་པོ།།
ངའི་རྣམ་ཤེས་བུང་བ་འདྲ་བོ།།
ཁྱོད་བསམ་ནས་བསྡད་ན་ཨེ་ཆོག།
100



སྡེ་ཡག་པ་སྡེ་རྐང་ཕྲ་མོ།།
དེའི་ནང་གི་ཞེ་མཐུན་རོགས་ལོ།།
ཞེ་སྣང་བ་དར་སྐུད་འདྲ་བོ།།
ཁྱོད་བསམ་ནས་བསྡད་ན་ཨེ་ཆོག།
མོ གོས་ཚ་རུའི་ནང་ནས་དྲོ་དྲོ་ཞིག།
དགུང་ཉི་མ་ཤར་རེ་མ་དྲོས་ཐལ།།
རོགས་ཆུང་ལོར་རྩེ་ནས་སྐྱིད་སྐྱིད་ཞིག།
ཡུལ་ཕ་མའི་རྩིབ་ནས་མ་སྐྱིད་ཐལ།།
ཕོ དགུང་ཨ་སྔོན་གོས་ནག་ཐུ་བ་ཅན།།
ངའི་ས་ལ་ལྟེབ་མ་བཤིགས་ར།།
གོན་མི་དགོས་བསེར་བུ་ཁོགས་གི།
རོགས་ཆུང་ལོ་སྒྲོལ་སྐུ་འདྲ་བོ།།
ངའི་ས་ལ་ཚིག་གསུམ་ཤོད་ར།།
རྩེ་མི་དགོས་སྣང་བ་མཐུན་གི།
མོ རི་མཐོ་པོ་སྨུག་གིས་བཟུང་ཡོད་གི།
རི་ཡག་པ་གངས་གིས་བརྒྱན་ཡོད་གི།
རི་ནུས་པ་ཅན་ཞིག་ཡིན་རྒྱུ་ན།།
ཙད་ཁོལ་རུང་གངས་རི་ཆེ་བཞུ།།
1 01



རོགས་ཡག་ནས་ཕོ་སྒོ་ཁྱོད་ཡོད་གི།
ཞེ་གཏད་ནས་རྩེ་འདོད་ང་ཡོད་གི།
རོགས་བསམ་པ་ཅན་ཞིག་ཡིན་རྒྱུ་ན།།
གླིང་མི་ཁ་བཙན་རུང་ཆེ་འགལ།།
༸ རྨ་ཕ་རི་ཚུར་རི་བརྒྱུད་དུས།།
འབྲུག་ཕོ་ཆུང་འདྲ་བའི་རྟ་དགོས།།
ཐོག་གློག་དམར་འདྲ་བའི་བོའུ་དགོས།།
ལམ་སྐྱ་མོ་ཁ་ཐག་རིང་རུང་།
དགྲ་ཇག་པའི་ཁ་ནས་ལོས་ཐར།།
གྲོང་ཆེན་པོའི་རོགས་ལོར་འགྲོག་དུས།།
ཡུལ་ཕ་མ་འདྲ་བའི་བརྩི་དགོས།།
ནང་བུས་ཕྲུག་འདྲ་བའི་འདང་དགོས།།
ཕྱི་སྡེ་བ་བཤད་རྒྱུ་མང་རུང་།།
གཏམ་མི་བརྒྱའི་ཁ་ནས་ལོས་ཐར།།
མོ སྟོད་རྒྱབ་རིར་བྱ་ཞིག་འཁོར་ནོ།།
ཁྱོད་མདུན་རིའི་སེམས་ལ་མ་གནོད།།
བྱ་འབབ་ས་མདུན་རི་ཁྱོད་ཡིན།།
སྨད་རྨ་ཆུར་བད་ཞིག་བརྒྱབ་ནོ།།
1 02



ཁྱོད་འབྲུ་ཆུའི་སེམས་ལ་མ་གནོད།
དར་ཆགས་ས་འབྲུ་ཆུ་ཁྱོད་ཡིན།
རོགས་ཁ་མཐུན་ཁ་ཞིག་རྩེ་ནོ།།
ཁྱོད་ཞེ་མཐུན་སེམས་ལ་མ་གནོད།།
བློ་གཏོད་ས་ཞེ་མཐུན་ཁྱོད་ཡིན།
ཡོ རྨ་ཕ་རིའི་རླུང་ལུང་སྐེ་ནས།།
རྟ་རྐྱང་ངེ་སྲབ་ལ་དཀྱུས་ཡོད།
དེ་མན་གི་རྐྱེའུ་ལ་རྒྱ་མོ།།
རྟ་ཁོ་རྒྱུག་ཟེར་ནི་མང་རུང་།།
སྲབ་ལྷོད་ལས་རྒྱུག་རྒྱུ་ཕར་ཞོག།
སྲབ་བསིལ་མ་མགོ་ལ་མ་བཞག།
རྨ་ཚུར་རིའི་སྡེ་ཆེན་གྲོང་ནས།།
རོགས་ཆུང་ལོ་ཚིག་ལ་བཀུག་ཡོད།།
དེའི་མན་གི་ཁ་ཡ་ན་ཟླ།།
རོགས་ཁོ་རྩེ་ཟེར་ནི་མང་རུང་།།
ཞེ་ལྷོད་ལེ་རྩེ་རྒྱུ་ཕར་ཞོག།
ཁ་བགད་ལས་ཚིག་གསུམ་མ་བཤད།།
མོ སྟོད་དབུས་གཙང་ཕྱི་རྒྱན་ནང་རྒྱུན་རེད།།
103



ཕྱི་རྒྱན་ནོ་གསེར་ཏོག་སེར་པོ་རེད།།
ནང་རྒྱུན་ནོ་གསེར་སྐུ་བླུགས་མ་རེད།།
ཕྱག་འཚལ་རྒྱུའི་དད་པ་སྔོན་ལས་རེད།
ལས་སྔོན་གི་འཚལ་དགོས་བུ་ལོན་རེད།།
སྡེ་ཆེན་པོ་ཕྱི་རྒྱུན་ནང་རྒྱུན་རེད།།
ཕྱི་རྒྱན་ནོ་ཁ་ཡ་ན་ཟླ་རེད།།
ནང་རྒྱུན་ནོ་ཕ་བཟང་བུ་ཚ་རེད།།
ཁ་ཚིག་གསུམ་བཤད་པ་སྔོན་ལས་རེད།
ས་སྔོན་གི་རྩེ་དགོས་བུ་ལོན་རེད།།
ཡོ རྫ་གངས་རི་བུམ་པ་འདྲ་བོ།།
ཕྱི་རྫ་རི་སྨུག་པས་བཟུང་ཡོད།།
ནང་རྫ་ཆུ་ཟིལ་མས་བཀང་ཡོད།།
རྫ་ཟེར་ནོ་འཛོམས་གསུམ་འཛོམས་ཡོད།།
ལུག་རྫ་ལ་བསྐོར་ན་འདོད་ཡོད།།
ལུག་ཚེ་དཀར་སྔོན་ལས་མེད་ན།།
བལ་དཀར་པོ་འཇིལ་ལི་ཅན་པོ།།
ཤིང་ཚེར་མའི་མགོ་ལ་འཐེན་ཡོད།།
རོགས་ཆུང་ལོ་ཞེ་འདང་ཅན་པོ།།
ཕྱི་ཁ་ཡ་ན་ཟླས་བསྐོར་ཡོད།།
1 04



ནང་སྙན་མོ་ཚིག་གིས་བཀུག་ཡོད།
རོགས་ཟེར་ནོ་འཛོམས་གསུམ་འཛོམས་ཡོད།།
ཕོ་ང་ཚོ་འཁོར་ན་འདོད་ཡོད།
རོགས་རྩེ་གི་སྔོན་ལས་མེད་ན།།
ཞེ་སྣང་བ་དར་སྐུད་ཕྲ་མོ།།
གཏམ་མི་ཁའི་ཁ་ན་ལུས་ཡོད།།
མོ དགུང་སྔོན་པོ་ཡག་གི་གཡས་ཟུར་ནས།།
འབྲུག་ཐེངས་གཅིག་མིན་རུང་མི་གྲགས་ནོ།།
ཆར་ཐེངས་རེ་མིན་ནས་མི་འབབ་ནོ།།
འབྲུག་གྲགས་འདོད་མེད་ནི་མ་རེད་ལ།
དགུང་སྔོན་པོ་ཁ་ཞེང་ཆེ་ནི་རེད།།
རླུང་འཚུབ་མའི་ཞེ་ཁུང་དོག་ནི་རེད།།
ཞེ་ལྷོད་ལས་གྲོགས་ཁ་དཀའ་ནི་རེད།།
སྤྲིན་ལྔ་ནས་དགུང་ལ་ལང་གི་ཆུགས།།
རླུང་འཚུབ་མའི་ཁ་ལམ་དལ་གི་ཤིག།
ཆར་འབབ་པའི་སྟབས་ཀ་ལྡན་ནི་རེད།།
འབྲུག་གྲགས་གི་ཨེབ་ཁ་འགྲིག་ནི་རེད།།
སྡེ་ཁ་ཞེང་ཆེ་གི་གཡས་ཟུར་ནས།།
རོགས་ཐེངས་ཤིག་མིན་གི་མི་ཐུག་ནོ།།
1 05



ཚིག་ལན་རེ་མིན་གི་མི་གོ་ནོ།།
རོགས་རྩེ་འདོད་མེད་ནི་མ་རེད་ལ།།
སྡེ་ཆེན་པོ་ཁ་ཐག་རིང་ནི་རེད།།
གཏམ་མི་ཁའི་ཞེ་ཁུང་དོག་ནི་རེད།།
ཞེ་ལྷོད་ལེ་རྩེ་ཁ་དཀའ་ནི་རེད།།
ཚིག་བཤད་ནོ་སེམས་ནས་མ་བརྗེད་ར།།
གླིང་མི་ཁའི་ཕྱོགས་ནས་དལ་གི་ཤིག།
རོགས་རྩེ་གི་སྟབས་ཀ་ལྡན་ནི་རེད།།
ཚིག་བཤད་གི་ཨེབ་ཁ་འགྲིག་ནི་རེད།
ཐོ ས་ཨ་རྩེ་ཀླད་ལ་ད་རྩེ་ཀླད།།
ས་ད་རྩེ་དར་ལུང་གོང་མ་ནས།།
བྱ་རྨ་བྱ་གསེར་གི་སྒོ་ཕྲ་ཅན།།
ཡར་འཕུར་ན་བྱ་བརྒྱའི་རྒྱན་ཞིག་རེད།།
མར་བབས་ན་ས་ཆའི་བཅུད་ཞིག་རེད།།
བྱ་ཁྱོད་ཚོ་འཕུར་གི་ཕྱིན་ཆད་ནས།།
སྒོ་གང་ལ་བལྟ་དགོས་མི་ཤེས་གི།
ས་ཨ་རྩེ་ཀླད་ལ་ད་རྩེ་ཀླད།
ས་ད་རྩེ་དར་ལུང་ཞོལ་མ་ནས།།
རོགས་ཆུང་ལོ་བྱི་རུའི་སྐེ་རྒྱན་ཅན།
106



ཡར་ལངས་ན་ན་ཟླའི་རྒྱན་ཞིག་རེད།
མར་བསྡད་ན་སྡེ་བའི་བཅུད་ཞིག་རེད།
རོགས་ཁྱོད་ཚོ་ཐུག་གི་ཚུན་ཆད་ནས།།
ཚིག་ཅི་ཡིས་བཤད་དགོས་མི་ཤེས་གི།
མོ སེར་པོ་གསེར་ལ་ལྷད་མེད།།
ལྷད་ཡོད་གི་ཟེར་ནི་ཡོད་ན།།
ཁྱོས་བཙོང་གི་ཁེ་བར་མ་འདྲི།།
ཁྱོས་བརྡུང་གི་མགར་བར་དྲིས་ར།།
ལྷད་ཡོད་མེད་དེ་ཡིས་བཤད་ལ།།
ཞང་བཟང་ཚ་མོར་ཁྲེལ་ཡོད།།
ཁྲེལ་མེད་གི་ཟེར་ནི་ཡོད་ན།།
ཁྱོས་ཕྱི་ཡི་ན་ཟླར་མ་འདྲི།།
ཁྱོས་ཡུལ་གི་ཕ་མར་དྲིས་ར།།
ཁྲེལ་ཡོད་མེད་དེ་ཡིས་བཤད་ལ།།
སེར་པོ་གསེར་ལ་ལྷད་མེད།།
ལྷད་ཡོད་ཚུལ་ཚོང་བས་བཤད་ན།།
ཁྱོས་གསེར་བཟོ་མགར་བར་དྲིས་ར།།
སླད་ཡོད་མེད་མགར་བས་བཤད་ལ།
ཁྱོའི་སེམས་ལ་སྐབས་དེར་འབབ་བ།།
1 07



ང་ཕ་བཟང་ཞི་ལིར་ཁྲེལ་ཡོད།།
ཁྲེལ་མེད་སྲོལ་མི་ཡིས་བཤད་ན།།
དམ་ཅན་རོགས་ལོར་དྲིས་ར།།
ཁྲེལ་ཡོད་མེད་རོགས་གིས་བཤད་ལ།།
ཁྱོའི་སེམས་ལ་སྐབས་དེར་འབབ་བ།།
མོ གསེར་པོ་རི་ཡི་མགོ་ནས།།
གསེར་ཏོག་འདྲ་ཡི་འབྲོང་མོ།།
འབྲི་མི་བཞོ་ཁུལ་བོ་ངས་བྱ།།
འབྲི་མི་འོང་ཁུལ་བོ་ཁྱོས་བྱོས།
རུ་བཀལ་ནས་རྫ་ལུང་འགྲོ་དུས།།
ཁྱོད་ཡན་གི་བཞོ་འབྲི་ང་མེད།
དུང་ཁང་འདྲ་བའི་གྲོང་ནས།།
དུང་ཏོག་འདྲ་ཡི་དགའ་ལོ།།
རོགས་མི་འོང་ཁུལ་བོ་ཁྱོས་བྱོས།།
ཚིག་མ་བཤད་ཁུལ་བོ་ངས་བྱ།
གྲོང་སྡེ་བ་བརྒྱུད་ལས་ཐུག་དུས།།
ཁྱོད་ཡན་གི་ཞེ་མཐུན་ང་མེད།།
ཕོ ཁྱོད་མེ་ཏོག་སེར་ཆེན་ཨེ་ཡིན།།
ཁྱོད་མེ་ཏོག་སེར་ཆེན་ཡིན་ན།།
108



སེར་གྱི་ལོ་མ་སྐམ་སྡོད་དང་།།
ང་རྐང་དྲུག་བུང་བ་ཟེར་ནོ།།
ཉིན་རེ་རེར་སྐོར་གསུམ་ལོས་རྒྱག།
ཁྱོད་ཞང་བཟང་ཚ་མོ་ཨེ་ཡིན།།
ཁྱོད་ཞང་བཟང་ཚ་མོ་ཡིན་ན།།
འདང་ཞེ་བརྩེ་ཁ་མར་སྡོད་དང་།།
ང་ཕ་བཟང་བུ་ཚ་ཟེར་ནོ།།
ཟླ་རེ་རེར་སྐོར་གསུམ་རྒྱག་ངེས།།
མོ ས་གཡས་འཁྱིལ་དཀར་མོ་གཡོན་འཁྱིལ་ནས།།
ཆུ་རང་འབབ་རྨ་ཆུ་དལ་མོ་རེད།།
རྨ་རྫ་ལུང་བརྒྱུད་ལས་མ་འགོར།
རྨ་རྫ་ལུང་བརྒྱུད་ལས་འགོར་ན།།
ཆུ་གཙང་ལག་ཙད་གིས་སྐམ་རྒྱུ་རེད།།
ནང་ཉ་སྲམ་སྐོམ་པས་འཆི་རྒྱུ་རེད།
སྡེ་གཡས་འཁྱིལ་སྡེ་ལུང་གཡོན་འཁྱིལ་ནས།།
ལོ་བཅོ་ལྔའི་ཞེ་མཐུན་རོགས་ལོ།།
ཁྱོད་ཕ་མའི་རྩིབ་ནས་མ་འགོར།
ཁྱོད་ཕ་མའི་རྩིབ་ནས་འགོར་ན།།
མོ་ཉི་ཤུའི་ཉི་མ་ཚར་རྒྱུ་རེད།།
109



ལོ་སུམ་བཅུའི་སྡུག་ལ་ཟད་རྒྱུ་རེད།
ཕོ སྟོད་གཡུ་ལོ་རྟ་རའི་ནང་ནས།།
རྟ་ཞོན་ནས་རྒྱུགས་ནི་མང་ར།།
སྲབ་ཕུད་ལས་བཏང་ནི་གཅིག་མེད།།
སྟོད་བྱང་ལམ་རིང་མོ་བརྒྱུད་དུས།
སྲབ་བཟུང་བས་སྨོན་ལམ་བཏབ་ཡོད།།
ཟླ་བདུན་པ་བརྒྱད་པ་ཚར་ཐལ།།
དགུ་མགོ་མའི་སྟེང་ལ་ཐོན་ཐལ།།
ངའི་སྨོན་ལམ་མ་འགྲུབ་ཚར་ཐལ།།
སྡེ་ཆེན་པོ་རྩེ་རའི་ནང་ནས།།
རོགས་རྩེ་ལེ་མཐུན་ནི་མང་ར།།
ཁ་བཀར་ནས་འགལ་ནི་གཅིག་མེད།།
སྡེ་གྲོང་བ་བརྒྱུད་ལས་འགྲོ་དུས།།
ཁྱིམ་གཅིག་ལ་སྨོན་ལམ་བཏབ་ཡོད།
ལོ་ཉི་ཤུའི་ཉི་མ་ཚར་ཐལ།།
ལོ་སུམ་བཅུའི་སྟེང་ལ་ཐོན་ཐལ།།
ངའི་སྨོན་ལམ་མ་འགྲུབ་ཚར་ཐལ།།
རྨོ ས་འབའ་ཡི་ལུག་རྒྱུད་བཤད་ལས་ཅི།།
ལུག་བལ་ཁ་ཡག་སྲོལ་བརྗོད་ལས་ཅི།།
110



ཤིང་བྲ་མ་ཟེར་བའི་སྐྱོན་ཆེན་ཞིག།
སྤྱང་དར་མ་ཟེར་བའི་དབང་ཆེན་ཞིག།
འདི་སྐྱོན་ཆེན་དབང་ཆེན་བར་ནས།།
ལུག་མི་འཚོ་མི་ཟེར་ཀ་མེད་རེད།།
སྡེ་ཆེན་པོའི་ཁ་ཞེང་བཤད་ལས་ཅི།།
རོགས་ཆུང་ལོའི་ཞེ་འདང་བརྗོད་ལས་ཅི།།
གཏམ་མི་ཁ་ཟེར་བའི་སྐྱོན་ཆེན་ཞིག།
ཡུལ་ཕ་མ་ཟེར་བའི་དབང་ཆེན་ཞིག།
འདི་སྐྱོན་ཆེན་དབང་ཆེན་བར་ནས།།
རོགས་མི་རྩེ་མི་ཟེར་ཀ་མེད་རེད།།
ཡོ སྟོད་དབུས་གཙང་ཆོས་ར་ལྡི་རི་རི།.
རྗེ་བླ་མ་དབུས་ནས་ད་ལ་ལ།།
ལག་གསེར་ཕྲེང་ཕྱག་ནས་སིལ་ལི་ལི།།
ཚེ་ཕྱི་མའི་ཡུལ་ནས་གོ་ན་ཡང་།།
ལྷ་མཇལ་གི་སྔོན་ལས་མེད་ན།།
ཚེ་ཕྱི་མས་གོ་ནོ་རང་རེད།།
སྡེ་ཆེན་པོ་རྩེ་ར་འུ་རུ་རུ།།
རོགས་ཆུང་ལོ་གྲོང་ནས་ད་ལ་ལ།།
ཚིག་སྙན་མོ་སེམས་ན་གྱི་ལི་ལི།།
1 11



རོགས་རྩེ་ལས་སྣང་བ་མཐུན་གི་ར།།
ཁྱིམ་བཟའ་བའི་སྔོན་ལས་མེད་ན།།
ཞེ་བ་སྣང་མཐུན་ནོ་རང་རེད།
མོ ནགས་གོས་གདན་འདྲ་ཡི་མགོ་ནས།།
བྱ་གཡུ་ཐིག་འདྲ་བོར་ཤོད་ལ།།
ཟླ་བཞི་བ་མགོ་མ་ཚེས་དུས།།
གཉོམ་བཏང་ངེར་ཐེངས་གསུམ་འགྲོགས་དང་།
ཟླ་བདུན་པའི་བསིལ་ཆེན་ལྷུང་དུས།།
བྱ་གྲགས་དབང་མེད་ནོ་ལོས་ཤེས།།
སྡེ་སྐར་ཚོགས་འདྲ་ཡི་ནང་ནས།།
རོགས་ལྷ་ཟླ་འདྲ་བོར་ཤོད་ལ།།
ལོ་བཅོ་ལྔ་ཉི་ཤུའི་ནང་ནས།།
ཁ་བགད་ནས་ཚིག་གསུམ་ཤོད་དང་།།
ཁྱིམ་ཆུང་མའི་དབང་ལ་འཁྱེར་དུས།།
རོགས་རྩེ་དབང་མེད་ནོ་ལོས་ཤེས།།
ཡོ སྟོད་དབུས་གཙང་འཇང་རི་གནས་མཆོག་གི།
འཇང་ཡར་སྐྱེས་ཙན་དན་དཀར་པོ་རེད།།
མགོ་ལོ་མ་སངས་རྒྱས་སྟོང་སྐུ་རེད།།
བྱ་ཁུ་བྱུག་ཡིད་སྨོན་ཤོར་བ་རེད།།
1 12



སྔོན་ལས་ཀྱི་སྨོན་ལམ་མེད་ན།།
ཞེ་འཐད་རུང་ཐོབ་བྱ་མེད་གི།
སྡེ་ཆེན་པོ་འཇང་རི་གནས་མཆོག་གི།
འཇང་ཡར་སྐྱེས་ཕ་བཟང་བུ་མོ་རེད།
ཚིག་སྙན་མོ་རྗེ་བཙུན་མགུར་མ་རེད།།
ཕོ་ང་ཚོའི་ཡིད་སྨོན་ཤོར་ས་རེད།།
སྔོན་ལས་ཀྱི་སྨོན་ལམ་མེད་ན།།
ཞེ་འཐད་རུང་ཐོབ་བྱ་མེད་གི།
མོ རི་ཆུང་ཆུང་བུམ་པ་འདྲ་བོ།།
ལུག་ཚེ་དཀར་སྐྱིད་ཞིག་བརྒྱབ་ཡོད།།
སྤྱང་དར་མའི་ཞེ་ཁུང་དོག་གི།
སྤྱང་དར་མའི་ཞེ་ཁུང་དོག་རུང་།།
བལ་ཡེངས་སེ་གཏོང་རག་ཞིག་ལ།།
ལུག་རི་ལ་འཁྱམ་མེ་འདུག་རྒྱུ།།
ཞེ་མཐུན་པའི་ན་ཆུང་རོགས་ལོ།།
མ་ང་ཚོས་སྐྱིད་ཞིག་བརྒྱབ་ཡོད།།
དགྲ་ནག་པོའི་ཞེ་ཁུང་དོག་གི།
དགྲ་ནག་པོའི་ཞེ་ཁུང་དོག་རུང་།།
ཁ་བཀར་རེ་འགྲོ་ཚེ་ཞིག་ལ།
1 13



ཞེ་རོགས་ལོར་མཐུན་ནས་འདུག་རྒྱུ།
ཡོ བྱ་ཁུ་བྱུག་སྙིང་ལ་རྗེ་བོ།།
བྱ་མ་གྲགས་མ་བབས་མ་བསམ།།
བྱ་བབ་བེ་གྲག་གི་འདུག་རྒྱུ།།
ངའི་ཕ་ས་རྒྱ་གར་ཡུལ་རེད།།
ངའི་ཕ་ཡུལ་རྒྱ་རྫོང་ནགས་རེད།།
བྱ་ལན་གཅིག་འཕུར་ནས་ཡོང་དུས།
ང་འཁོར་ས་ནགས་རི་ཁྱོད་ཡིན།།
ང་འབབ་ས་སྡོང་ཕྲན་ཤིང་ཡིན།།
རོགས་ཆུང་ལོ་སྙིང་ལ་རྗེ་བོ།།
རོགས་མ་རྩེ་མ་འགྲོག་མ་བསམ།།
རོགས་རྩེ་ལས་བགད་ལེ་འདུག་རྒྱུ།།
ངའི་ཕ་ས་སྡེ་ཆེན་གྲོང་རེད།།
ངའི་ཕ་ཡུལ་མི་ཁའི་མཚམས་རེད།།
རོགས་ལན་གཅིག་འཁོར་ནས་ཡོང་ན།།
ང་རྩེ་ས་སྡེ་རུ་འདི་ཡིན།།
ངའི་བསམ་ས་རོགས་ལོ་ཁྱོད་ཡིན།།
མོ རྟ་རྒྱུག་སའི་རྟ་རའི་འདབས་ནས།།
ཞེ་ཆགས་སའི་སྤང་རི་གཅིག་ཡོད།།
114



ངའི་སྤང་རི་མེ་ཏོག་འདྲ་བོ།།
གཅིག་བརྒྱུགས་རྗེས་འཐོབ་ནི་མ་དགོས།།
རི་རིག་གི་རེ་བ་མེད་གི།
རོགས་རྩེ་སའི་རྩེ་རའི་མཐའ་ནས།།
ཞེ་ཆགས་སའི་རོགས་ལོ་གཅིག་ཡོད།།
རོགས་བཅོ་ལྔའི་དུང་ཟླ་འདྲ་བོ།།
གཅིག་རྩེ་ལེ་འཐོབ་ནི་མ་དགོས།།
རོགས་རིག་གི་རེ་བ་མེད་གི།
ཡོ ང་གཤོག་དྲུག་གསེར་ཉར་དུངས་གི།
དུངས་རུང་འདང་རྒྱག་ཆེ་གི།
སྲམ་ནག་པོའི་ཞེ་ཁུང་དོག་གི།
ཆུ་སྙོག་གི་བསྡད་ན་སྡུག་རེད།།
ང་ཆུང་དུས་རོགས་ལོར་དུངས་གི།
དུངས་རུང་འདང་རྒྱག་ཆེ་གི།
ཁྱིམ་བཟའ་བའི་ཞེ་ཁུང་དོག་གི།
ཁྱོད་སྡིག་གི་བསྡད་ན་སྡུག་རེད།།
མོ ཆུ་རྨ་ཆུ་ལུ་མའི་གཉའ་ན།།
ལྷ་སློབ་དཔོན་པདྨའི་བཀའ་ཡོད།།
1 15



ཆུ་བཞུར་ཤེས་དཀྲུག་ཤེས་བྱོས་ར།།
བཀའ་ཡོད་ཀྱང་འགལ་རྒྱུ་ཅི་ཡོད།།
ཆུ་དེ་ཡི་བཞུར་སྲོལ་དཔེ་རེད།
ཆུང་དུས་རོགས་ལོའི་གོང་ན།།
དགྲ་ནག་པོ་ཞི་ལིའི་ཁྲིམས་ཡོད།།
རོགས་ཐུག་ཤེས་རྩེ་ཤེས་བྱོས་ར།།
ཁྲིམས་ཡོད་ཀྱང་འགལ་རྒྱུ་ཅི་ཡོད།།
རོགས་དེ་ཡི་རྩེ་སྲོལ་དཔེ་རེད།།
ཕོ རྟ་འདོ་བ་སྙིང་ལ་རྗེ་བོ།།
ཞོན་ཟེར་རྒྱུ་བླ་མའི་བཅིབ་རྟ་རེད།།
གཅིག་མི་བཞོན་སྒ་ཆ་སོ་མ་རེད།།
བློས་མི་ཆོད་རྒྱུག་ལ་གོམ་པ་རེད།།
རོགས་ཆུང་ལོ་དུང་གི་སོ་སྒོ་ཅན།།
རྩེ་ཟེར་རྒྱུ་བུ་མོ་གནས་མ་རེད།།
གཅིག་མི་རྩེ་ཆུང་དུས་རོགས་ལོ་རེད།
བློས་མི་ཆོད་འཇིག་རྟེན་སྣང་བ་རེད།།
མོ དགུང་སྔོན་པོ་ཟུར་བཞི་གླིང་བརྒྱུད་རེད།
དེའི་ནང་ན་དམ་པའི་བཀའ་ཆོས་ཡོད།།
1 16



འདོན་བསམ་ན་ཡིག་འབྲུ་མི་གསལ་གི།
བསྐྱུར་བསམ་ན་བློ་ཡིས་མི་ཆོད་གི།
ཤོག་ཁེར་རྫོགས་བྱས་ནོ་བསམ་པ་རེད།།
སྡེ་ཆེན་པོ་གཏམ་ལ་མི་ཁ་རེད།།
དེའི་ནང་ན་ཞེ་མཐུན་དགའ་ལོ་ཡོད།།
འགྲོ་བསམ་ན་གཞན་གི་བཟའ་བ་རེད།།
བསྒྱུར་བསམ་ན་བློ་ཡིས་མི་ཆོད་གི།
ཚིག་སྐད་སྐུར་བྱས་ནོ་བསམ་པ་རེད།།
ཡོ དགུང་ཨ་སྔོན་ཡིད་བཞིན་ནོར་བུ་རེད།།
འབྲུག་ཕོ་ཆུང་ནོར་བུའི་རྒྱན་ཆ་རེད།།
ཆར་བབས་ནོ་ནོར་བུའི་དངོས་གྲུབ་རེད།
འབྲུག་གྲགས་ནོ་བསམ་པའི་དོན་འགྲུབ་རེད།།
སྡེ་ཆེན་པོ་ཡིད་བཞིན་ནོར་བུ་རེད།།
རོགས་ཆུང་ལོ་ནོར་བུའི་རྒྱན་ཆ་རེད།
ཚིག་བཤད་ནོ་ནོར་བུའི་དངོས་གྲུབ་རེད།།
རོགས་རྩེ་ནོ་བསམ་པའི་དོན་འགྲུབ་རེད།
མོ རྒྱུ་གོང་མའི་འགྲིག་ལམ་མངའ་འོག་ནས།།
ཁྱོའི་ལག་པ་གསེར་གི་མྱུག་གུ་རེད།།
1 17



ཁྱོས་གསེར་ཆུ་བྱུགས་ནས་གསེར་ཡིག་བྲིས།།
ཡུལ་ཕ་མར་ཐུག་གི་ལམ་ཡིག་བྲིས།།
རོགས་ངེད་གཉིས་ཐུག་གི་རྩེ་ཡིག་བྲིས།།
རྩེ་ཡིག་ཡི་གེ་ནོག་མེད་ཡིན།།
ནོགས་སོང་དུས་སྐྱེས་བ་གཞུག་མ་ཡིན།།
ཕོ སྟོད་བྲག་དམར་མགོ་གི་ཤུག་སྡོང་།།
ང་གཅོད་འདོད་ཡིད་ན་ཡོད་ཀྱང་།།
བྲག་དམར་པོའི་ཐེམ་པ་མཐོ་བས།།
གཅོད་མ་ཐུབ་ཐེམ་ན་ལུས་ཡོད།།
ལུས་མི་ཚད་ཞེ་སེམས་ཆགས་ཡོད།།
སྡེ་ཆེན་པོའི་གྲོང་གི་ཆུང་ལོ།
ང་རྩེ་འདོད་ཡིད་ན་ཡོད་ཀྱང་།།
གཏམ་མི་ཁ་རྒྱ་མཚོ་འཕྱུར་འདྲ་རེད།།
རྩེ་མ་ཐུབ་སྡེ་ན་ལུས་ཡོད།།
ལུས་མི་ཚད་ཞེ་སེམས་ཆགས་ཡོད།།
མོ རྨ་ཕ་རིའི་རྫ་མང་གྲལ་ནས།།
རྫ་མཐོན་པོ་ཨ་མྱེས་རྨ་ཆེན།།
ཁྱོའི་གཡས་ལུང་རྩྭ་དང་མེ་ཏོག་རེད།།
ཁྱོའི་གཡོན་ལུང་རྫ་ཆུ་བསིལ་མ་རེད།།
1 18



རྫོ་གངས་རིར་འཛོམས་གསུམ་འཛོམས་གི།
ང་འཛོམས་ནོ་ཞེ་རེ་ཆགས་ཡོད།
རྨ་ཕ་རི་སྡེ་མང་གྲལ་ནས།།
རོགས་ཞེ་མཐུན་ཆུང་དུས་དགའ་ལོ།།
ཁྱོའི་གཡས་ན་དྲིན་ཆེན་ཕ་མ་ཡོད།།
ཁྱོའ་གཡོན་ན་ཁ་ཡ་ན་ཟླ་ཡོད།
རོགས་དགའ་ལོར་འཛོམས་གསུམ་འཛོམས་
པས་གི།
ང་འཛོམས་ནོ་ཞེ་རེ་ཆགས་ཡོད།།
མོ རི་བུམ་པ་ཕྱི་སྐོར་ནང་སྐོར་རེད།།
ཕྱི་བསྐོར་རེ་བྲག་ར་ཤུག་པ་རེད།
ནང་བསྐོར་རེ་རྫ་ཆུ་བསིལ་མ་རེད།།
རི་དེ་ལ་འཛོམས་གསུམ་འཛོམས་ཡོད་གི།
ང་འཛོམས་པོར་ཞེ་རེ་ཆགས་ཡོད།།
ཞེ་ཆགས་རུང་ག་ལང་ཐང་རེད།།
རི་བུམ་པ་གང་གི་གང་རེད།།
སྡེ་ཆེན་པོ་ཕྱི་སྐོར་ནང་སྐོར་རེད།།
ཕྱི་བསྐོར་རེ་ཁ་ཡ་ན་ཟླ་རེད།།
ནང་བསྐོར་རེ་ཞེ་མཐུན་རོགས་ལོ་རེད།།
སྡེ་དེ་ལ་འཛོམས་གསུམ་འཛོམས་ཡོད་གི།
119



ང་འཛོམས་པོར་ཞེ་རེ་ཆགས་ཡོད།།
ཞེ་ཆགས་ཀྱང་ག་ལང་ཐང་རེད།།
སྡེ་ཆེན་པོ་གང་གི་གང་རེད།
མོ དགུང་ཉི་མ་ཚང་ནས་ཤར་དུས།།
སྤྲིན་དཀར་པོས་ད་ལེན་དུངས་ལེན་བྱས།།
དགུང་ཉི་མར་དུངས་ཀ་མེད་སོང་ན།།
སྤྲིན་དཀར་པོ་དུངས་ནོ་དོན་མེད་རེད།།
ཕོ་ཁྱོད་ཚོ་སྡེ་ལ་འོངས་དུས།།
མ་ང་ཚོས་ད་ལེན་དུངས་ལེན་བྱ།།
ཕོ་ཁྱོད་ཚོར་དུངས་ཀ་མེད་སོང་ན།།
མ་ང་ཚོ་དུངས་ནོ་དོན་མེད་རེད།།
ལོ ལམ་སྐྱ་མོ་དྲང་ནི་འདྲ་ཞིག།
འགྲོ་གོམ་པའི་འགྲོ་ཕྱོགས་མ་དྲང་།།
འགྲོ་གོམ་པའི་འགྲོ་ཕྱོགས་དྲང་རྒྱུ་ན།།
ས་དེང་སང་དབུས་ཡུལ་ཐོན་ཡོད།
ཆོས་གསུང་གི་བླ་མ་མི་ཉན་རུང་།།
དབང་བསྐུར་གི་བན་ཆུང་ཉན་ཡོད།།
མ་ཁྱོད་ཚོ་དྲང་ནི་འདྲ་ཞིག་ཡིན།།
120



ཕོ་ང་ཚོ་དེ་མོ་མ་དྲང་།།
ཕོ་ང་ཚོ་དེ་འདྲ་དྲང་རྒྱུ་ན།།
ས་དེང་སང་སྡེ་ལ་ཐོན་ཡོད།།
ཁྱིམ་གཅིག་གི་བཟའ་ཚང་མི་ཉན་རུང་།།
སྡེ་གཅིག་གི་རྩེ་རོགས་ཉན་ཡོད།།
མོ མ་ང་ཚོ་གསོམ་དཀར་སྡོང་བོ་ཡིན།།
ཞེ་བློ་གཏོད་ཀ་རྡོ་བརྟན་མོ་ཡིན།།
མཁར་ཁང་བ་དབུབ་པའི་རྨང་གཞི་ཡིན།།
སྒོ་གྲུ་བཞིའི་བློ་སེམས་མ་གཏད་ན།།
ང་དྲང་ནོ་བརྟན་ནོ་དོན་མེད་རེད།།
མ་ང་ཚོ་མཚོ་མོ་རང་འཁྱིལ་ཡིན།།
ཞེ་བློ་གཏོད་རྨ་ཆུ་ལུ་མ་ཡིན།།
མཚོ་ཁ་ཞེང་ཆེ་ནོ་རྨང་གཞི་ཡིན།
ཉ་གསེར་མིག་བློ་སེམས་མ་གཏད་ན།།
དལ་བཀོད་ལེར་བཞུར་ནོ་དོན་མེད་རེད།།
ཕོ བྱ་རྨ་བྱ་སྙིང་ལ་རྗེ་བོ།།
ཁྱོའི་ཡིད་ན་སུ་ཡོད་ཤོད་དང་།།
ང་ཁུ་བྱུག་བསམ་པ་ཞིག་ལ།།
སྒོ་ལྷ་དྲུག་རླུང་གི་གཏོར་ཚེ།།
12 1



བྱ་ཁ་ཁར་སོང་ན་འདོད་མེད།།
རོགས་ཆུང་ལོ་སྙིང་ལ་རྗེ་བོ།།
ཁྱོའི་ཡིད་ན་སུ་ཡོད་ཤོད་དང་།
ཕོ་ང་ཚོའི་བསམ་པ་ཞིག་ལ།།
ཚེ་ཕྱི་མའི་ཡུལ་ལ་འགྲོ་ཚེ།།
རོགས་ཁ་ཁར་སོང་ན་འདོད་མེད།།
s
ཨ་ཡག་ཁྲ་ཡག་རྫ་ནས།།
ཆ་ཡག་མེ་ཏོག་སྟོང་ལྡན།།
ཁྱོའི་མགོ་གི་ལོ་མ་སྟོང་རེད།
ཁྱོའི་ནང་གི་འབྲས་བུ་འབུམ་རེད།།
སྟོང་འབུམ་གཉིས་གི་མེ་ཏོག།
ངས་སྐམ་རྒྱུ་མེད་ན་འདོད་ཡོད།།
ཨ་ཡག་སྡེ་ཡག་གྲོང་ནས།།
ཆ་ཡག་ཆུང་དུས་རོགས་ལོ།།
ཁྱོའི་ཁ་ཚིག་རྗེ་བཙུན་མགུར་རེད།།
ཁྱོའི་ཁོག་གི་དྲན་པ་ཆོས་རེད།།
ཆོས་མགུར་གཉིས་གི་རོགས་ལོ།།
ངས་འགལ་རྒྱུ་མེད་ན་འདོད་ཡོད།
122



ཕོ ཁྱོད་མེ་ཏོག་སེར་ཆེན་ཨེ་ཡིན།།
ཁྱོད་མེ་ཏོག་སེར་ཆེན་ཡིན་ན།།
ཁྱོད་གསེར་ལུང་ཉིན་ནས་སྐྱེ་ར།།
ང་རྐང་དྲུག་བུང་བའི་སྤྲུལ་ནས།།
དགུན་བཅུ་བ་ཡིན་རུང་ཐོན་ན།།
ཁྱོད་ཆུང་དུས་དགའ་ལོ་ཨེ་ཡིན།།
ཁྱོད་ཆུང་དུས་དགའ་ལོ་ཡིན་ན།།
ཁྱོད་རང་སྡེ་ནང་ནས་སྡོད་དང་།།
.ང་ཐག་རིང་མགྲོན་པོའི་སྤྲུལ་ནས།།
ས་ཁ་ཐག་རིང་རུང་ཐོན་ན།།
མོ དུ་འཐེན་ན་ཉེས་པ་ཨེ་ཡོད།།
འདང་བརྒྱབ་ན་ཉེས་པ་མེད་གི།
ས་ཀ་ཆུ་གཞུང་གི་རྩྭ་རེད།།
རྩྭ་འཐེན་ན་ཉེས་པ་ཅི་ཡོད།
རོགས་རྩེ་ན་ཉེས་པ་ཨེ་ཡོད།།
འདང་བརྒྱབ་ན་ཉེས་པ་མེད་གི།
བུ་བུ་མོ་གཉིས་གི་འདོད་རེད།།
འདོད་ཞིག་ལ་ཉེས་པ་ཅི་ཡོད།
123



ཕོ སྟོད་དབུས་གཙང་ལྷ་ལ་མཇལ་འདོད་རེད།།
མཇལ་འདོད་ཕྱག་གསུམ་འཚལ་ལ་བཏང་།
བུ་བུ་མོ་གཉིས་གི་འདོད་ཐོག་རེད།།
འདོད་ཐོག་ལྷ་དེ་བཞེངས་ལ་བཏང་།།
མོ ངའི་འདོད་ནོ་འདོ་རིག་རྟ་རེད།
ཁྱོའི་འདོད་ནོ་ལྷུ་བཞི་སྒྲ་རེད།།
ངེད་གཉིས་གི་འདོད་པ་གཅིག་རེད།།
དེ་ཡིན་ན་འདོད་ཐོག་དེར་འཇོག།
ངའི་འདོད་ནོ་ཞི་ལི་ཁྱོད་ཡིན།།
ཁྱོའི་འདོད་ནོ་བུ་མོ་ང་རེད།།
ངེད་གཉིས་ཀ་འདོད་པ་གཅིག་རེད།།
དེ་ཡིན་ན་འདོད་ཐོག་དེར་འཇོག།
124



ཁས་ལེན་མནའ་ཚིག་གི་སྐོར།
ཡོ བྱ་ཁུ་བྱུག་སྙིང་ལ་རྗེ་བོ།།
ཁྱོད་རྒྱ་གར་ཡུལ་ནས་ཐོན་དུས།།
མགོ་ལོ་མ་མི་སྐམ་ཁྱོད་བལྟ།
སྐེད་སིལ་ཏོག་མི་འཐོར་ཁྱོད་བསྒུག།
ཁྱོས་སེམས་ནས་ཨེ་བསྒུག་འདོད་ན།།
གནས་འགངས་ཆེན་སྣང་རའི་གསེར་ཁང་།
རྗེ་བྱམས་པ་ཟེར་ར་མནའ་བསྐྱལ།།
སྡེ་ཆེན་པོ་གྲོང་གི་རོགས་ལོ།།
ཁྱོད་སྡེ་ཆེན་གྲོང་ནས་ཐོན་ཚེ།
ཚིག་གཞན་ལ་མི་བཤད་ཁྱོད་བལྟ།།
རོགས་གཞན་ལ་མི་རྩེ་ཁྱོད་བསྒུག།
ཁྱོས་སེམས་ནས་ཨེ་བདེན་འདོད་ན།།
གནས་འགངས་ཆེན་ལྷ་སའི་ཇོ་ཁང་།།
ཇོ་སེར་པོ་ཟེར་རེ་མནའ་བསྐྱལ།།
མོ གོས་འབྲུག་མ་འཁོར་ལོ་ཅན་པོ།།
125



དབྱར་དྲུག་པའི་ཆུ་ལཱ་ཨེ་ཉན།
གོས་མི་གཏའ་ཁས་ལེན་ཨེ་ཐུབ།།
ང་འཛམ་གླིང་ཉི་མ་ཟེར་ནོ།།
སྤྲིན་ནག་པོས་འཆར་ལམ་བཀག་ཀྱང་།།
དྲོད་ཁ་མའི་འདུག་རྒྱུ་ཁས་ལེན།།
རོགས་ཆུང་ལོ་ཁ་ཚིག་ཅན་པོ།།
ཚེ་འདི་ཡི་ཚེ་རོགས་ཨེ་ཉན།།
རོགས་མི་འགལ་ཁས་ལེན་ཨེ་ཐུབ།
ང་ཞང་བཟང་ཚ་མོ་ཟེར་ནོ།།
ཚིག་བཤད་ནོ་གོར་མོ་རྡོ་ཡིན།།
རྡོ་ཁ་མའི་འདུག་རྒྱུ་ཁས་ལེན།།
ཕོ ཁྱོད་རློམ་པའི་རློམ་པ་ཨེ་བརློམ།།
ཁྱོད་རློམ་པའི་རློམ་པ་རློམ་ན།།
ང་རློམ་པ་ཅན་གྱི་རྟ་ཡིན།
ཁྱོས་ཡིད་བཟུང་ཅན་གི་སྒ་གཏོད།།
བྱ་གཤོག་ཐོག་ཟེར་ན་རྫུན་ཡིན།།
ལམ་སྐྱ་མོ་ཤར་སེ་སྐྱོད་ལ།།
ཁྱོད་རློམ་པའི་རློམ་པ་ཨེ་བརློམ།།
ཁྱོད་རློམ་པའི་རློམ་པ་རློམ་ན།།
126



ང་རློམ་པ་ཅན་གྱི་རོགས་ཡིན།།
ཁྱོས་ཡིད་འཛིན་ཅན་གྱི་ཚིག་ཤོད།།
ཚེ་ཕྱི་མ་ཟེར་ན་རྫུན་ཡིན།།
ཚེ་འདི་ཡི་ཚེ་རོགས་ཉན་ན།།
མོ བོའུ་རྭ་རིང་དངུལ་དཀར་སོ་བ་ཅན།།
སྨན་བོའུ་རྡེའུ་སྟེང་ནས་མ་འགྱུར་ར།།
ངའི་སྐེད་ཀྱི་མེ་ཆ་གློག་ཡིན།།
གློག་དམར་པོ་འགྱུར་གི་དཔེ་མེད།།
རོགས་ཆུང་ལོ་དུང་གི་སོ་ཕྲེང་ཅན།།
ཚིག་སྔོན་བཤད་སྟེང་ནས་མ་འགྱུར་ར།།
མ་ང་ཚོའི་བཤད་པ་རྡོ་ཡིན།།
རྡོ་གོར་མོ་འགྱུར་གི་དཔེ་མེད།།
ཕོ ཟླ་དབྱོར་གསུམ་རྫ་ཁའི་མེ་ཏོག།
ཁྱོད་སྐྱེས་ནས་འོངས་དུས་སྐྱིད་གི།
སྐྱིད་ལ་བདག་པོ་མང་གི།
སྟོད་རི་ཆེན་ཁ་བས་མནན་ན།།
ཁྱོས་མི་སྐམ་ཁས་ལེན་ཨེ་ཐུབ།།
སྡེ་ཆེན་གྲོང་གི་རོགས་ལོ།།
127



མགོ་སྔས་ཐོག་གཅིག་ནས་སྐྱིད་གི།
སྐྱིད་ལ་བདག་པོ་མང་གི།
གཏམ་མི་ཁས་བར་ཆད་བྱུང་ན།།
ཁྱོས་མི་འགལ་ཁས་ལེན་ཨེ་ཐུབ།
མོ གནམ་ཅི་ཡིས་འབབ་ན་འབབ་གི་གཞུག།
གོས་སྟེང་བདུན་གི་ཆུ་ལཱ་ཡོད།།
གོས་གཏའ་འགྲོ་བསམ་པ་ཡིད་ན་མེད།།
གཏམ་མི་ཁས་བཤད་ན་བཤད་གི་ཆུགས།།
ཆོས་བདེན་པ་བདུན་གི་མནའ་ཚིག་ཡོད།།
རོགས་འགལ་འགྲོ་བསམ་པ་ཡིད་ན་མེད།།
ཡོ ངའི་གོས་ཆེན་ཐུལ་བའི་ཐོག་ལ།།
འབྲུག་ཚང་ཉལ་མ་ཞིག་ཕུལ་ཡོད།།
ངས་མི་གོན་རོགས་ལོ་ཁྱོས་ཁོན།།
ཁྱོས་གཞན་ལ་མི་སྐྱོན་ཁས་ལོངས།།
ངའི་གངས་དཀར་དྲན་པའི་ངོ་ན།།
ཚིག་དོན་ཆེན་བང་རིམ་གསུམ་ཡོད།
ངས་ཁོག་ལ་མི་འཛིན་ཁྱོད་བཤད།།
ཁྱོས་གཞན་ལ་མི་བཤད་ཁས་ལོངས།།
128



མོ རྟ་འདོ་བའི་སྐྱེས་ལུས་རྐྱང་རེད།།
རྒྱུག་གོམ་ལག་སྐྱི་བསེར་རླུང་རེད།།
རྟ་ཁྱོད་ལ་ཞོན་གི་ཕན་ནས།།
རྟ་གང་ཡིན་མི་ཞོན་ཁས་ལོངས།།
རོགས་ཆུང་ལོའི་སྐྱེས་ལུས་མདའ་རེད།།
ཚིག་སྙན་མོ་རྗེ་བཙུན་མགུར་རེད།།
རོགས་ཁྱོད་ལ་རྩེ་གི་ཕན་ནས།།
ཚིག་གཞན་ལ་མི་བཤད་ཁས་ལོངས།།
ཡོ ས་ཕྱེ་མའི་ཐང་ནས་སྦྲ་ཕུབ།
སྦྲ་ཕུབ་རྒྱུའི་བཀོད་སྒྲིག་ཁྱོས་བྱོས།།
སྦྲ་མི་ལོག་ཁས་ལེན་ངས་བྱེད།
སྡེ་ཆེན་པོ་གྲོང་ནས་རོགས་རྩེ།།
གཏམ་མི་ཁའི་སྔོན་ནས་ཁྱོད་སྡོད།།
རོགས་མི་འགལ་ཁས་ལེན་ངས་བྱེད།།
མོ མཁར་ཁང་བ་ཕུབ་གི་བློ་ཡོད་ན།།
མགོ་གཡུ་ཏོག་རྩིག་གི་སྟོབས་ཡོད།།
རོགས་ཁྱོད་ཚོར་རྩེ་གི་དབང་ཡོད་ན།།
ཁྱིམ་གཅིག་ནས་འདུག་གི་ཁྲེལ་ཡོད།།
129



ཡོ ཆུ་ཡག་པ་རྫ་ལུང་སྐེ་ན་ཡོད།།
དེའི་ཆུ་རྔ་ནཱ་མོ་མགུར་ན་ཡོད།།
ཆུ་བཞུར་རེ་དྭངས་ཚེ་ཞིག་ལ།།
ཆུ་གཞན་ལ་གཅོད་ན་ཁྱོའི་ཤ།
རོགས་ཡག་པ་སྡེ་ཆེན་གྲོང་ན་ཡོད།།
ཚིག་གང་བཤད་རང་གི་སེམས་ན་ཡོད།།
གཏམ་མི་ཁས་གཏོར་ཚེ་ཞིག་ལ།།
ཚིག་གཞན་ལ་བཤད་ན་ཁྱོའི་ཤ།
མོ དགུང་སྔོན་པོ་གནམ་ལ་ཆགས་འཇོག།
དེ་ལོ་ཆུང་འབྲུག་ལ་དཔེ་ལེན།།
འབྲུག་མི་གྲགས་ཚིག་ཞིག་ཁྱོས་ཤོད།།
དགུང་ཆུ་སྤྲིན་རྗེས་ནས་འཐིབས་རུང་།།
གན་ཚིག་གི་ཐོག་ནས་ང་འདུག།
སྡེ་ཆེན་པོ་གྲོང་ལ་ཆགས་འཇོག།
དྲིན་ཆེན་ཕ་མར་དཔེ་ལེན།།
རོགས་མི་འགལ་ཚིག་ཞིག་ཁྱོས་ཤོད།།
གཏམ་མི་ཁས་སྡེ་མཐའ་སྐོར་རུང་།།
གན་ཚིག་གི་ཐོག་ནས་ང་འདུག།
130



ཡོ རྟ་རྟེའུ་ཐོག་གཅིག་ནས་བཞོན་རྒྱུ་ཡིན།
སྲབ་མགར་ཐོག་གཅིག་ནས་བརྡུང་རྒྱུ་ཡིན།།
རོགས་ལོ་ཐོག་གཅིག་ནས་རྩེ་རྒྱུ་ཡིན།།
ཚིག་བཤད་ཐོག་གཅིག་ནས་འདུག་རྒྱུ་ཡིན།
མོ རྟ་འདོ་བས་བྱང་ལམ་སྐྱོད་པའི་དུས།།
སྒ་ལྷུ་བཞིའི་རྒྱུན་ཐག་སྲ་དགོས་གི།
གཞུ་མཆོག་དཀར་ནང་ར་འགུག་པའི་དུས།།
དགྲ་ཐུབ་པའི་ཡིད་གདེང་ཡོད་དགོས་གི།
ས་སྡེ་ཆེན་རོགས་ལོར་འགྲོགས་པའི་དུས།།
རོགས་མི་འགལ་མནའ་ཡིས་སྒག་དགོས་གི།
གཏམ་མི་ཁས་སྡེ་མཐའ་འུར་པའི་དུས།།
ཁྱིམ་སྐྱོང་གི་ཡིད་བཟུང་ཡོད་དགོས་གི།
ཡོ ཐང་དཀར་རྒོད་ལ་ཤོད་དང་།།
ཁྱོས་བྲག་ཆེན་བྲག་ཆུང་བརྒྱུད་ལ།།
བྲག་ཆུང་ཆུང་ཟུར་ནས་ལྟོས་ར།།
ཁྱོད་ཡན་གི་འཕུར་གྲོགས་ང་མེད།།
བཙལ་ཡོད་གི་ཟེར་ནི་ཡོད་ན།།
སྒྲོ་སྨུག་པོ་དམ་མ་ཐོགས་དང་།།
131



དམ་བཏགས་གི་བསམ་པ་ང་མེད།།
ཞེ་མཐུན་པའི་རོགས་ལོར་ཤོད་ལ།།
ཁྱོས་སྡེ་ཆེན་སྡེ་ཆུང་བརྒྱུད་ལ།།
སྡེ་ཆུང་ཆུང་ཟུར་ནས་ལྟོས་ར།།
ཁྱོད་ཡན་གི་ཞེ་མཐུན་ང་མེད།
བཙལ་ཡོད་གི་ཟེར་ནི་ཡོད་ན།།
ཚིག་སྙན་མོ་དམ་མ་ཐོགས་དང་།
དམ་བཏགས་པའི་བསམ་པ་ང་མེད།།
མོ སྟོད་གངས་དཀར་གངས་རི་དཀར་གི།
ཁྱོད་དཀར་ནོ་ཡ་མཚན་ཆེ་གི།
དགུང་ཉི་མ་ཀླད་ནས་ཤར་དུས།།
ཁྱོད་དཀར་ཐོག་ཁ་མེར་ཨེ་འདུག།
སྡེ་ཆེན་པོ་རོགས་ལོ་དྲང་གི།
ཚིག་བཤད་ནོ་ཡ་མཚན་ཆེ་གི།
གཏམ་མི་ཁས་སྡེ་མཐའ་སྐོར་དུས།།
ཚིག་བཤད་ནོ་ཁ་མེར་ཨེ་འདུག།
ཐོ ཁྱོའི་བསམ་ནོ་ཁྲ་ཡག་རྫ་རེད།།
རྫ་བང་རིམ་གྱིག་གེ་བསྡད་ཡོད།།
132



ངའི་བསམ་པ་རྫ་ཁའི་ཁངས་ཡིན།།
ཁངས་ཉི་མས་མ་ཞུ་ཆགས་ཡོད།།
ཁྱོའི་བསམ་ནོ་ཞི་ལི་ང་རེད།།
བུ་བློ་སེམས་མ་འགྱུར་བསྡད་ཡོད།།
ངའི་བསམ་ནོ་བདེན་འཛིན་མནའ་ཡིན།།
མནའ་བདེན་འཛིན་མ་ཟོས་བསྡད་ཡོད།།
མོ རྫ་རྒྱུད་དེད་གི་རི་རྒྱུད་ནས།།
རོགས་ཆུང་ལོ་འདྲ་ཡི་བྲེ་སེར་འབྲོང་།
རྩྭ་མཉམ་བཟའ་ཨེ་བྱེད་ཁས་ལེན་བྱོས།།
དེ་མིན་ན་རྩྭ་མགོ་ནོགས་ནས་ཅི།།
ཨ་ཡག་སྡེ་ཡག་གྲོང་ནས།།
སྡེ་ཡག་གི་ཕ་བཟང་བུ་ཚ།།
རོགས་མཉམ་རྩེ་ཨེ་བྱེད་ཁས་ལེན་བྱོས།།
དེ་མིན་ནས་མི་ཁ་འུར་རེ་ཙི།
སེར་ཆེན་སེར་ཆུང་ཀླད་ནས།།
གསེར་སེར་པོའི་མེ་ཏོག་སྐྱེས་ཡོད།།
ཁྱོད་དབྱར་གསུམ་ཙད་ལ་བརྒྱུད་ཀྱང་།
དགུན་གསུམ་བཙག་གིས་སྐམ་ཡང་།།
133



མགོ་མི་སྐམ་ཁས་ལེན་ཨེ་ཐུབ།
ང༌ཡིན་ན་ཁས་ལེན་ཐུབ་བ།།
ཕར་བལྟས་གི་རྒྱ་རྫོང་ནགས་ནས།།
ཤིང་གསར་སྐྱེ་གསོམ་དཀར་སྡོང་བོ།།
ཁྱོད་ཐག་ནག་སོག་ཆེན་འཕངས་ཀྱང་།།
རྣོ་གཅོད་སྟ་རེས་བཅད་ཀྱང་།།
ཁྱོད་མི་ལོག་ཁས་ལེན་ཨེ་ཐུབ།
ང་ཡིན་ན་ཁས་ལེན་ཐུབ་བ།།
རྗེ་ཆེན་སྡེ་ཆུང་དཀྱིལ་ནས།།
ཞ་མཐུན་ཆུང་དུས་རོགས་ལོ།
ནང་ཚང་བཟའ་བ་བཙན་ཡང་།།
གླིང་ཡུལ་མི་ཁས་བསྐོར་ཡང་།།
རོགས་མི་འགལ་ཁས་ལེན་ཨེ་ཐུབ།།
ང་ཡིན་ན་ཁས་ལེན་ཐུབ་བ།།
མོ ཤིང་ཤུག་དཀར་ན་ནིང་སྐྱེས་ནས།།
མགོ་སྣེ་ལོ་ད་ལོ་འཁྲུངས་ནོ
ཤིང་རྩ་ནས་རྒས་རག་བར་ལ།།
མགོ་སྣེ་ལོ་མི་སྐམ་ཁས་ལེན།།
134



རོགས་ཆུང་ལོར་ན་ནིང་རྩེ་ནས།།
ཚིག་དོན་ཆེན་ད་ལོར་བཤད་ནོ།།
རོགས་ཙེ་ཡི་རྒས་རག་བར་ལ།།
ཚིག་བཤད་ནོ་མི་བརྗེད་ཁས་ལེན།།
ཕོ ལམ་སྐྱ་མོ་ཕོ་བྲང་གཞུང་གི།
འབྲུག་ཕོ་ཆུང་འདྲ་བའི་འདོ་བ།།
རྒྱུག་གོམ་ལག་རློམ་པ་ཨེ་ཡོད།།
རྒྱུག་གོམ་ལག་རློམ་པ་ཡོད་ན།།
རྟ་རྒྱུག་སའི་སྤང་ལུང་ཐང་ནས།།
ངས་རྒྱུ་སྲབ་བསིལ་མས་འགུག་རྒྱུ།
རྟ་མ་ཁུག་བཏང་ན་ང་ཡིན།།
རྒྱུག་གོམ་པ་མེད་ན་ཁྱོད་ཡིན།
སྡེ་ཆེན་པོ་ཕོ་བྲང་གཞུང་གི།
རོགས་མེ་ཏོག་འདྲ་བའི་ཞེ་མཐུན།།
ཚིག་སྙན་མོར་རློམ་པ་ཨེ་ཡོད།།
ཚིག་སྙན་མོར་རློམ་པ་ཡོད་ན།།
རོགས་རྩེ་སའི་སྡེ་ཆེན་གྲོང་ནས།།
ཁྱིམ་བཟའ་བའི་བཀོད་པ་ངས་འཐེན།།
འཐེན་མ་ཐུབ་བཏང་ན་ང་ཡིན།།
13 5



ཚིག་རློན་པ་མེད་ན་ཁྱོད་ཡིན།།
མོ སེར་གྱི་ལིར་ན་ཡི་ནང་ནས།།
ན་མེ་ཏོག་བརྒྱ་ལ་སྟོང་ཡོད།
དེའི་ནང་གི་མེ་ཏོག་སེར་ཆེན།།
ཁྱོད་ཡན་ན་འདང་ཆེན་ང་མེད།།
ཁྱོད་དབྱར་ཙད་ཐོན་ན་ཨེ་སྐུམ།།
སྟོན་བསིལ་ཆེན་ལྷུང་ན་ཨེ་འཇལ།།
ཁྱོས་མི་སྐམ་མི་འཇལ་ཟེར་ན།།
སོན་བ་མོ་བབས་རུང་ཁྱོད་བལྟ།།
དགུན་བཅུ་བ་ཐོན་ཡང་ཁྱོད་བསྒུག།
ཁྲ་ཆིལ་ལེའི་སྡེ་ཆེན་གྲོང་ནས།།
ཨ་སེང་ངེ་ཁ་ཡ་ན་ཟླ།།
དེའི་ནང་གི་ཆུང་དུས་དགའ་ལོ།།
ཁྱོད་ཡན་ན་འདང་ཆེན་ང་མེད།།
ཡུལ་ཕ་མས་བཀག་ཡང་ཨེ་ཁོག།
ཕྱི་སྡེ་བའི་མི་ཁར་ཨེ་སྐྲག།
ཁྱོས་མི་ཁོག་མི་སྐྲག་ཟེར་ན།།
ས་ཁ་ཐག་རིང་ཡང་ཁྱོད་བལྟ།
ཚེ་ཕྱི་མ་ཡིན་ཡང་ཁྱོད་བསྒུག།
136



ཕོ རྟ་འདོ་བའི་གྲུག་ལ་ཤ་དགོས།
རྒྱུག་གོམ་པའི་བར་ན་རླུང་དགོས།།
དེ་མི་དགོས་ཟེར་ནོ་རྫུན་ཡིན།།
སྟོད་བྱང་ལམ་རིང་མོ་ང་གསལ།།
རོགས་ཆུང་ལོའི་ཁ་ལ་ཚིག་དགོས།།
ཚིག་སྙན་མོའི་ཐོག་ལ་མནའ་དགོས།།
དེ་མི་དགོས་ཟེར་ནོ་རྫུན་ཡིན།།
གླིང་མི་ཁ་བཙན་ནོ་ང་གསལ།།
མོ ཆུ་རྨ་ཆུའི་རབ་ཁར་འབུད་དུས།།
ཤིང་རྐྱལ་གཟིངས་ཐག་པས་མདུད་དགོས།།
མདུད་མི་དགོས་ཟེར་ནོ་གཤོབ་ཡིན།།
གཟིངས་དེ་ཡིས་འཁུར་ནོ་ང་གསལ།།
ས་སྡེ་ཆེན་དགའ་ལོར་འགྲོག་དུས།།
ཚིག་སྔ་བཤད་མནའ་ཡིས་བསྒག་དགོས།
བསྒག་མི་དགོས་ཟེར་ནོ་གཤོབ་ཡིན།།
རོགས་དེ་ཡིས་འགལ་ནོ་ང་གསལ།།
ཐོ རོགས་མགོ་མ་མགོ་འཛིན་ཡོད་དུས།།
ང་མགོ་ལུང་ཉན་པས་དུང་དགོས།།
137



དུང་ད་ཐེངས་ལག་ན་མེད་ན།།
ངས་གཞུག་ཐེངས་ཆད་ལ་མི་འཇོག།
རྩེ་རྗེས་མའི་རྩེ་རྔ་གྲོལ་དུས།།
ང་རྗེས་མའི་ཁ་ན་ཚིག་དགོས།།
ཚིག་ད་ཐེངས་ཁ་ནས་མེད་ན།།
ངས་གཞུག་ཐེངས་ཆད་ལ་མི་འཇོག།
མོ རྟ་མ་རིག་ཉི་མ་འདི་ཚོར།།
ངས་མ་གླེང་ཉི་མ་གཅིག་མེད།།
ཁྱོའི་ཨེ་གླེང་མ་གླེང་འདོད་ན།།
མགོ་ཐོག་གི་ཉི་མ་སེར་པོ།།
མནའ་དེ་མོ་བསྐྱལ་ན་ཨེ་ཆོག།
རོགས་མ་རིག་ཉི་མ་འདི་ཚོར།།
ངས་མ་གླིང་ཉི་མ་ཅིག་མེད།།
ཁྱོའི་ཨེ་གླེང་མ་གླེང་འདོད་ན།།
སྟེང་ཐོག་གིམཟླ་བ་དཀར་པོ།།
མནའ་དེ་མོ་སྐྱལ་ན་ཨེ་ཆོག།
ཡོ ངའི་སྒམ་ཆུང་གྲུ་བཞིའི་ནང་ནས།།
གོན་མ་མྱོང་གོས་ཆེན་འབྲུག་མ།།
138



གོས་ཐོག་ལྔ་སྤྲད་ནས་ཁྱོས་ཁོན།།
གོན་བཏང་གི་དུས་ཚོད་ཤིག་ལ།།
གོས་ཕུད་རྒྱུ་ཟེར་ན་མི་ཆོག།
ངའི་གངས་དཀར་དྲན་པའི་ངོ་ན།།
བཤད་མ་མྱོང་ཚིག་ག་གསུམ་ཡོད།།
ཚིག་མགོ་རྐང་བསྒྲིགས་ནས་ཁྱོད་བཤད།།
བཤད་བཏང་གི་དུས་ཐེངས་ཤིག་ལ།།
རོགས་འགལ་རྒྱུ་ཟེར་ན་མི་ཆོག།
མོ བྱ་ཁུ་བྱུག་སྙིང་ལ་རྗེ་བོ།།
ཁྱོད་ཡན་གི་བྱ་ཞིག་ང་མེད།
ཁྱོས་ཡོད་གི་ཟེར་རེ་བཤད་ན།།
ཁྱོད་རློམ་པའི་མནའ་ཞིག་ངས་བསྐྱལ།།
མགོ་ཐོག་གི་ཉི་མ་སེར་པོ།།
སྟེང་ཐོག་གི་ཟླ་བ་དཀར་པོ།
དེ་ཡན་གི་མནའ་ཞིག་ང་མེད།།
དེའི་ཡན་གི་མནའ་ཞིག་དགོས་ན།།
བྱ་གྲུག་འདོད་མེད་ནི་ལོས་ཡིན།།
རོགས་ཆུང་ལོ་སྙིང་ལ་རྗེ་བོ།།
ཁྱོད་ཡན་གི་རོགས་ཤིག་ང་མེད།།
139



ཁྱོས་ཡོད་གི་ཟེར་རེ་བཤད་ན།
ཁྱོད་རློམ་པའི་མནའ་ཞིག་ངོས་བསྐྱལ།།
ངའི་གོང་གི་དྲིན་ཆེན་ཕ་མ།།
དེའི་མན་གི་ཁ་ཡ་ན་ཟླ།།
དེ་ཡན་གི་མནའ་ཞིག་ང་མེད།།
དེའི་ཡན་ནི་མནའ་ཞིག་དགོས་ན།།
རོགས་རྩེ་འདོད་མེད་ནི་ལོས་ཡིན།།
སོ ཁྱོས་ལྷ་ཁང་ལྷོ་སྒོ་ཕྱེ་དང་།།
ངས་ལྷ་ཕྲུག་འབུམ་ལ་མཇལ་རྒྱུ།།
ཁྱོས་ལྷ་ལ་སྐྱབས་འཇུག་ཞུས་ར།།
ངས་མེ་ཏོག་མཆོད་འབུལ་བྱེད་རྒྱུ།
ཁྱོས་སྙན་མོ་ཚིག་གསུམ་ཤོད་དང་།།
ང་ཞེ་མཐུན་ཆུང་ལོར་ཐུག་རྒྱུ།
ཁྱོས་དམ་བཅའ་ཁས་ལེན་བྱོས་ར།།
ངས་མི་འགལ་མནའ་ཞིག་བསྐྱལ་རྒྱུ།
མོ ངས་གློ་གྲིའི་གྲི་ཤུབས་ནང་ལ།།
ཡང་བ་སོ་ཐུར་མ་བཞག་ཡོད།།
དེ་ཡག་གི་ཟེར་ནི་མིན་ད༎
འཇོག་ལོས་དགོས་བསམ་ནས་བཞག་ནས།།
140



ངས་མི་བརྗེད་ཚིག་གི་ཐོག་ལ།།
ཡང་ལྗིད་མོ་མནའ་ཞིག་བསྐྱལ་ཡོད།
ཚིག་བརྗེད་འགྲོ་ཟེར་ནི་མིན་ད།།
བརྗེད་ལོས་འགྲོ་བསམ་མེ་བསྐྱལ་ནས།།
ཚོ མཛོ་ལ་མཛོ་མོ་མཉམ་སྐྱེས་རེད།།
ཚེ་འདི་ནས་མི་དགར་ཁས་ལེན་ཡོད།།
རྒྱ་ཤན་པས་ཁ་ཁར་བཏང་དང་ན།།
ངའི་རྣམ་ཤེས་བུང་བ་འདྲ་བོ།།
ཚེ་བསྐལ་བ་སྟོང་ལ་མི་འབྲལ།།
བུ་ལ་བུ་མོ་མཉམ་སྐྱེས་རེད།།
ཚེ་འདི་ནས་མི་འགལ་ཁས་ལེན་ཡོད།།
ཡུལ་ཕ་མས་ཁ་ཁར་བཏང་དང་ན།།
ངའི་རྣམ་ཤེས་བུང་བ་འདྲ་བོ།།
ཚེ་བསྐལ་བ་སྟོང་ལ་མི་འབྲལ།།
མོ རྒྱ་ཡཱ་མུན་ཁྲིམས་ཁང་ནང་ནས།།
ཏཱ་ལོ་ཡེ་ཐུགས་རྒྱལ་མ་བཞེངས།།
རྟ་མི་བཙོང་མནའ་ཞིག་བསྐྱལ་ཡོད།།
སྒ་མི་གཡོར་ཁས་ལེན་བྱས་ཡོད།
འགངས་མི་བཙོང་མི་གཡོར་ཅི་ཟེར།
141



ངས་ལས་དོན་རྟ་ལ་བཅོལ་ནས།།
ཡང་བློ་གཏོད་ས་ལ་བྱས་ཡོད།།
ཡུལ་ཕ་མའི་ཁྲིམས་ཁང་ནང་ནས།།
དྲིན་ཕ་མ་ཐུགས་རྒྱལ་མ་བཞེངས།།
རོགས་མི་འགལ་མནའ་ཞིག་བསྐྱལ་ཡོད།།
འདང་མི་བརྗེད་ཚིག་གཅིག་ཤོར་ཡོད།།
འགངས་མི་འགལ་མི་བརྗེད་ཅི་ཟེར།།
ངས་ལས་དོན་རོགས་ལ་བཅོལ་ནས།།
ཡང་བློ་གཏོད་ཚིག་ལ་བྱས་ཡོད།།
ཡོ ལྷ་བྱམས་པའི་ཞལ་ངོ་མཇལ་དུས།།
དངུལ་དཀར་པོའི་དངུལ་ཀོང་ནང་ལ།།
དུང་དཀར་པོའི་གདུང་གསེས་བཙུགས་ཡོད།།
གསེར་སེར་པོའི་མར་ཁུ་བླུགས་ཡོད།།
ཕྱག་འཚལ་ནས་གསོལ་བ་འདེབས་དུས།།
སྡིག་ཉེས་པ་བཤགས་དགོས་ཞུས་ཡོད།།
ལོ་བཅོ་ལྔའི་རོགས་ལོར་འགྲོག་དུས།
གཏམ་མི་ཁ་ས་ནས་ཁུར་ཡོད།།
ཚིག་དོན་ཆེན་མནའ་ཞིག་བསྐྱལ་ནས།།
རྟགས་ཕུ་རུང་ནང་ནས་བརྗེས་ཡོད།།
1 42



ཁྱིམ་གཅིག་ལ་སྨོན་ལམ་རྒྱག་དུས།།
ཚེ་འདི་ནས་འགྲུབ་དགོས་ཞུས་ཡོད།།
མོ ཁིས་ཡག་པ་ཁིས་ལུང་གོང་མ་ནས།།
རོགས་དགའ་ལོ་རླུང་གི་དར་ལྕོག་རེད།།
གཏམ་མི་ཁ་རླུང་ནག་འཚུབ་མ་རེད།།
རླུང་གཡུག་ནས་དར་ལོང་གཅོད་རྒྱུ་བསམ།།
གཅོད་ཨེ་ཐུབ་དར་ལོང་བཞི་རྒྱུ་ཡིན།
ན་ཡག་པ་ན་ལུང་ཞོལ་མ་ནས།།
རོགས་ཆུང་ལོ་ན་ཁའི་མེ་ཏོག་རེད།
གཏམ་མི་ཁ་དྲུག་པའི་ཙད་ཆེན་རེད།།
ཙད་ཁོལ་ནས་མེ་ཏོག་སྐམ་རྒྱུ་བསམ།།
སྐམ་ཨེ་ཐུབ་མེ་ཏོག་སེར་ཆེན་ཡིན།།
4
ཕོ རོགས་ཆུང་ལོ་འུ་གཉིས་ལོག་ག།
ཕྱི་རྒྱ་མཚོའི་གཏིང་ནས་མེ་གསོ།
མེ་གསོ་ཡི་བཀོད་སྒྲིག་ངས་འཐེན།།
མེ་མི་དལ་ཁས་ལེན་ཁྱོས་བྱོས།
དལ་སོང་ན་རྒྱུ་མཚོའི་གཏིང་རེད།།
ཉ་གསེར་མིག་འཕྱ་སྨོད་རྗེས་རེད
143



རོགས་ཆུང་ལོ་འུ་གཉིས་ལོག་ག།
སྡེ་ཆེན་པོའི་དཀྱིལ་ནས་རོགས་རྩེ།།
རོགས་འཛིན་གི་བཀོད་སྒྲིག་ངས་འཐེན།།
རོགས་མི་འགལ་ཁས་ལེན་ཁྱོས་བྱོས།།
འགལ་སོང་ན་སྡེ་ཆེན་གྲོང་རེད།།
ནང་ན་ཟླའི་འཕྱ་སྨོད་རྗེས་རེད།
མོ རོགས་ཆུང་ལོ་འུ་གཉིས་ལོག་ག།
སྟོད་བྲག་དམར་ཐེམ་ལ་སྐས་འཛུགས།
སྐས་འཛུག་རྒྱུའི་ས་གྲབས་ངས་འཐེན།།
སྐས་མི་ལོག་ཁས་ལེན་ཁྱོས་བྱོས།།
ལོག་སོང་དུས་བྲག་དམར་ཐེམ་རེད།།
ང་མིང་གི་འཕྱ་ནི་བྱ་ཡོད།།
རོགས་ཆུང་ལོ་འུ་གཉིས་ལོག་ག།
སྡེ་ཆེན་པོ་གྲོང་ནས་རོགས་རྩེ།།
རོགས་རྩེ་གི་ས་གྲབས་ངས་འཐེན།།
རོགས་མི་འགལ་ཁས་ལེན་ཁྱོས་བྱོས།།
འགལ་སོང་ན་སྡེ་ཆེན་གྲོང་རེད།།
ང་མིང་གི་འཕྱུ་ནི་རོགས་ཡོད།།
ཕོ ཚར་དཀར་ཚར་ནག་རེ་བཞག་བོ།།
1 44



གོང་ཤད་ཡག་གི་གོང་ཕུ་ནས།།
དགུན་གསུམ་བསེར་བུ་ཁོག་དགོས་གི།
ཁོག་གི་ཁས་ལེན་མ་བྱས་ན།།
གོས་འབྲུག་མས་སྙིང་ཕྱིས་བཤད་ལས་ཅི།།
རས་ཐར་རྐྱང་སྙིང་ཕྱིས་རྗེས་ན་ཡོད།།
རང་སྡེ་བུ་མོ་རེ་བཞག་བོ།།
ཁ་ཚིག་ཡག་གི་ཚིག་སྟེང་ནས།།
ཚེ་འདི་ཡི་ཚེ་འགྲོག་ཉན་དགོས་གི།
ཉན་གི་ཁས་ལེན་མ་བྱས་ན།།
གླིང་སྡེ་བས་སྙིང་ཕྱིས་བཤད་ལས་ཅི།
ནང་ན་ཟླའི་སྙིང་ཕྱིས་རྗེས་ན་ཡོད།།
མོ ཐང་གཡས་འཁྱིལ་ཐང་ལུང་གཡོན་འཁྱིལ་ནས།
རྩྭ་རམ་དཀར་ཁ་ལོ་གཡས་འཁྱིལ་རེད།།
རྩྭ་འཇག་རིང་མདུད་པ་བཀྲོལ་མེད་ཡིན།།
རླུང་གཡུག་ནས་མདུད་པ་དགྲོལ་རྒྱུ་བསམ།།
དགྲོལ་དགོས་ན་སྟོན་ཟླ་གཞུག་མ་རེད།།
སྡེ་གཡས་རུ་སྡེ་ལུང་གཡོན་རུ་ནས།།
རོགས་ཆུང་ལོ་རི་རྒྱལ་ལྷུན་པོ་རེད།།
མནའ་ལྗིད་མོའི་མདུད་པ་བཀྲོལ་མེད་ཡིན།།
145



གཏམ་མི་ཁས་མདུད་པ་དགྲོལ་རྒྱུ་བསམ།།
དགྲོལ་དགོས་ན་སྐྱེ་བ་གཞུག་མ་རེད།།
146



རོགས་མཐུན་པའི་སྐོར།
ཡོ ཕྱི་སྐོར་རེ་ལྷོ་རྒྱལ་འཛམ་བུ་གླིང་།
ནང་སྐོར་རེ་རབ་གོང་གསེར་མོ་རྫོང་།
གསེར་མོ་རྫོང་གི་རྫོང་ནང་ནས།།
ཤིང་མི་གཅིག་ཤིང་ཞིག་སྐྱེས་ཡོད་ནོ།།
མི་ལ་ལས་ལྷ་ཤིང་དཀར་པོ་ཟེར།།
མི་ལ་ལས་བཙན་དན་དམར་པོ་ཟེར།།
་ཡིན་ངོ་མ་ཨ་དཀར་སྒྲོན་ཤིང་རེད།།
དེའི་མགོ་ལ་བྱ་ཞིག་བབས་ཡོད་ནོ།།
མི་ལ་ལས་ཐང་དཀར་རྒོད་པོ་ཟེར།།
མི་ལ་ལས་ཀ་ལ་པིང་ཀ་ཟེར།།
ཡིན་ངོ་མ་ཁུ་བྱུག་སྔོན་མོ་རེད།།
དེའི་ཁ་ནས་གསུང་ཞིག་བརྗོད་ཡོད་ནོ༎
མི་ལ་ལས་བླ་མའི་གསུང་རེད་ཟེར།།
མི་ལ་ལས་གེ་སར་སྒྲུང་རེད་ཟེར།།
ཡིན་ངོ་མ་རོགས་གི་མཐུན་གླུ་རེད།
147



མོ མཐུན་པ་ལེན་ན་མཐུན་པ་ལེན།།
མཐུན་པ་དཀར་པོ་དུང་དཀར་ལེན།།
དུང་ཚོགས་ཁང་ཀླད་ནས་བུས་ན།
བན་ཆོས་ཡོད་ཆོས་མེད་གཉིས་ཀ།
ཆོས་ཚོགས་ཁང་གཅིག་ལ་འདུས་གི།
རྗེ་བླ་མའི་མདུན་ནས་མཐུན་གི།
མཐུན་པ་ལེན་ན་མཐུན་པ་ལེན།།
མཐུན་པ་སྙན་མོ་ཚིག་ལ་ལེན།།
ཚིག་སྡེ་ཆེན་གྲོང་ནས་བཤད་ན།།
རོགས་ཁྲེལ་ཡོད་ཁྲེལ་མེད་གཉིས་ཀ།
གྲོང་རྩེ་རའི་དཀྱིལ་ལ་འདུས་གི།
ནང་ན་ཟླའི་གྲལ་ནས་མཐུན་གི།
ཕོ རོགས་ཁྱོད་ཚོ་ཁིས་ཆེན་ལབ་རྩེ་བྱོས།།
ཕོ་ང་ཚོ་སྔོན་གི་བསངས་ཁྲི་བྱ།།
སེམས་བསམ་པ་བསངས་
སངས་དུད་དཀར་པོ་རེད།།
མཐུན་སོང་ན་དེ་དང་མཐུན་པ་རེད།།
རོགས་ཁྱོད་ཚོ་དྲིན་ཆེན་ཕ་མ་བྱོས།།
ཕོ་ང་ཚོ་མཆན་གི་བུ་ཕྲུག་བྱ།།
སེམས་བསམ་པ་ཕ་མ་བུ་ཕྲུག་རེད།།
148



མཐུན་སོང་ན་དེ་དང་མཐུན་པ་རེད།།
མོ རོགས་ཁྱོད་ཚོ་འདོ་རིག་རྟ་བོ་བྱོས།།
མ་ང་ཚོ་རྒྱབ་གི་ས་ཆ་བྱ།
སེམས་བསམ་པ་རྒྱུག་ལ་གོམ་པ་རེད།།
མཐུན་སོང་ན་གན་གི་རང་བཞིན་རེད།།
3
རོགས་ཁྱོད་ཚོ་གོས་ཆེན་ཚ་རུ་བྱོས།།
མ་ང་ཚོ་ཁ་གི་སྒྲོག་བུ་བྱ།།
སེམས་བསམ་པ་བཟོ་སྐུད་ཕྲ་མོ་རེད།
མཐུན་སོང་ན་གན་གི་རང་བཞིན་རེད།
ཡོ ནང་དྲང་ཤ་ཅན་གི་ཉག་ཕྲན་གཅིག།
ཁེར་འཕུར་གླག་མོ་སྒྲོ་དཀར་གཉིས།།
སྐྱེས་ཡུལ་མི་གཅིག་ཁ་ཁ་རེད།།
གཞུ་མཆོག་དཀར་སྟེང་ནས་མཐུན་པ་རེད།།
སྡེ་ཆེན་གྲོང་གི་ཞི་མོ་གཅིག།
སྡེ་མཐའ་སྐོར་གི་ཞི་ལི་གཉིས།།
སྐྱེས་ཡུལ་མི་གཅིག་ཁ་ཁ་རེད།།
ཚིག་སྙན་མོ་བཤད་ནས་མཐུན་པ་རེད།།
མོ ཁྱོད་ཐང་དཀར་རྒོད་པོའི་སྒོ་བྱོས།།
149



ང་ཉག་ཕྲན་ཤིང་གི་མདའ་བྱ།།
གཞུ་མཆོག་དཀར་སྟེང་ནས་མཉམ་འགྲོག་བྱེད།།
ཡང་གཞུ་ཐིག་ཁ་ནས་མཉམ་མཐུན་བྱེད།།
མདའ་གན་གི་འཕང་ན་འཁྱོར་མེད་ཡིན།།
ཁྱོད་སྡེ་ཆེན་གྲོང་གི་ཞི་ལི་བྱོས།།
ང་ཕ་མའི་རྩིབ་གི་ཞི་མོ་བྱ།།
ནང་ན་ཟླའི་ཁྲོད་ནས་ཐུག་ནི་བྱེད།།
ཞེ་ཁ་ཚིག་བར་ནས་མཐུན་ནི་བྱེད།།
རོགས་གན་གི་མཐུན་ན་འགལ་མེད་ཡིན།
ལོ རི་མཐོན་པོ་བཀྲ་ཤིས་ལྷ་རི་རེད།།
མཐའ་བསྐོར་རེས་མེ་ཏོག་སྟོང་ལྡན་རེད།།
འབུ་བུང་བའི་སྐལ་བ་རང་འགྲུབ་རེད།
སྡེ་ཆེན་པོ་གཡུང་དྲུང་སྒོ་བཞི་རེད།།
རོགས་ཆུང་ལོ་མེ་ཏོག་པདྨ་རེད།
བུ་བུ་མོའི་སྣང་བ་རང་མཐུན་རེད།།
མོ སྟོད་དབུས་གཙང་ལྷ་ཤིང་མགོ་ནས།།
སྒྲོ་སེར་པོས་ཉི་ཟླ་གཡོལ་ནོ།།
ས་རྒྱ་གར་ཡུལ་གྱི་བྱ་རེད།།
150



བྱ་རྨ་བྱའི་ཡིད་སེམས་དྲང་ན།།
སྒོ་ང་ཚོའི་རང་བཞིན་གན་ཡིན།།
སྡེ་ཆེན་པོ་བཀྲ་ཤིས་འཁྱིལ་ནས།།
ཁ་བགད་ལེ་ཚིག་གསུམ་བཤད་ནོ།།
ལྷ་རྗེ་བཙུན་སྒྲོལ་མའི་གསུང་རེད།།
རོགས་ཁྱོད་ཚོ་ཡིད་སེམས་དྲང་ན།།
མ་ང་ཚོའི་རང་བཞིན་གན་ཡིན།།
ལོ སྟོད་གངས་དཀར་གངས་རི་ཁངས་རེད།།
ཁངས་ཡིན་ཡང་དཀར་པོ་དུང་རེད།།
རོགས་ཞེ་མཐུན་གཞན་གི་མི་རེད།།
གཞན་ཡིན་ཡང་མཆིན་པའི་ཤ་རེད།།
མོ རི་གང་མཐོ་ཚང་མ་འདང་མེད།
ཤར་རྨ་རྒྱལ་དུང་རིར་འདང་ཆེ།།
འདང་རང་ཆེ་ཟེར་ནི་མིན་ར།།
དབྱར་ཟླ་གསུམ་གངས་གིས་འཛིན་གི།
དགུན་ཟླ་གསུམ་སྨུག་པ་འཐིབས་གི།
འདང་ལྷག་པ་ཆེ་དོན་དེ་ཡིན།།
རོགས་རྩེ་རྩེ་ཚང་མ་འདང་མེད།།
151



ཆུང་དུས་དགའ་ལོར་འདང་ཆེ།།
འདང་རང་ཆེ་ཟེར་ནི་མིན་ར།།
ས་ཁ་ཐག་རིང་རུང་ཁྲེལ་ཡོད།།
གཏམ་མི་ཁ་ངན་རུང་ཞེ་མཐུན།།
འདང་ལྷག་པ་ཚེ་དོན་དེ་ཡིན།།
ཡོ སྟོད་གཡུ་ལོ་རྟ་རའི་ནང་ནས།།
ཁྱོད་འདོ་སེང་གྲོ་རྒྱུ་ཟེར་ནོ།།
ངས་སྔ་དྲོ་སྟོད་ལུང་ན་ནས་འཚོས།།
ཕྱི་དྲོ་སྨད་ལུང་སྤང་ནས་འཚོས།།
ངའི་འཇིག་རྟེན་སྐྱེས་ལུས་ཤིག་ལ།།
ངས་དེ་འདྲའི་འཚོ་སྐྱོང་བྱས་ནི་མེད།།
རང་ཡུལ་རང་སྡེ་གྲོང་ནས།།
ཁྱོད་ཞེ་མཐུན་ཆུང་དུས་རོགས་ལོ།།
ངས་སྔ་དྲོ་ཁྲ་ཆུང་མིག་གིས་འཚོས།།
ཕྱི་དྲོ་གངས་དཀར་སེམས་གིས་འཚོས།།
ངའི་འཇིག་རྟེན་སྐྱེས་ལུས་ཤིག་ལ།།
ང་དེ་འདྲའི་རོགས་ལ་བྱམས་ནི་མེད།།
མོ རྟ་བརྒྱ་རྟ་མང་མིག་གིས་འཚོས།
ངའི་རྟ་ནག་བྱ་འཕུར་སེམས་གིས་འཚོས།།
152



རྟ་བརྒྱ་བོ་མིག་གིས་མ་འཚོས་ན།།
རྟ་ཁེར་མོ་འཚོ་ས་མི་འགྲོ་གི།
ངས་རོགས་བརྒྱ་རོགས་མང་མིག་གིས་འཚོས།།
ཞེ་མཐུན་དགའ་ལོར་སེམས་གིས་འཚོས།།
རོགས་བརྒྱ་བོ་མིག་གིས་མ་འཚོ་
རོགས་ཁེར་མོ་འཚོ་ས་མི་འགྲོ་གི།
ཡོ བྱང་ཕྱོགས་རྨ་ཆུ་ཁ་ཡི།།
རྨ་བྱ་གསེར་ལྡན་འཁོར་ལོ།
ཁྱོའི་གཡུ་སྒྲོ་ལྗང་ཤ་ཅན་པོར།།
གོས་འབྲུག་མ་ཞིག་གི་འདང་ཡོད།།
ཁྱོའི་མགོ་ཡི་གསེར་སྒྲོ་སེར་པོ།།
གསེར་བུམ་པ་ཞིག་ལ་ཁྱད་མེད།།
སྨད་ཕྱོགས་སྡེ་ཆེན་གྲོང་གི།
རོགས་ཆུང་ལོ་སྙིང་ལ་རྗེ་བོ།།
ཁྱོའི་ཁ་ཡི་སྙན་མོ་ཚིག་གསུམ།།
ང་དྲིན་ཆེན་ཕ་མའི་འདང་ཡོད།།
ཁྱོའི་ལུས་གི་ཤ་ཁྲག་དམར་པོ།།
ངའི་སྲོག་ལ་གཉིས་ཀ་ཁྱད་མེད།།
153



མོ རྨ་ཕ་རིའི་ནགས་ལུང་སྐེ་ནས།།
ཤིང་ཡག་པ་གསོམ་དཀར་སྡོང་བོ།
ཁྱོའི་ཕན་གི་ལྕང་མ་གླང་མ།
ཕྱི་སྡེ་བས་གཅོད་གི་ཟེར་དུས།།
ཁྱོས་བདེན་གི་མ་འདོད་རྫུན་ཡིན།།
ངའི་ཡིད་སེམས་གསོམ་དཀར་ཤིང་ཡིན།།
རྨ་ཕ་རིའི་སྡེ་ཆེན་གྲོང་ནས།།
རོགས་ཆུང་ལོ་སྙིང་ལ་རྗེ་བོ།།
ཁྱོའི་ཕན་གི་ཁ་ཡ་ན་ཟླ།།
ཕྱི་སྡེ་བས་འགྲོག་གི་ཟེར་དུས།།
ཁྱོས་བདེན་ན་མ་འདོད་རྫུན་ཡིན།།
ངའི་ཡིད་སེམས་འདང་ཆེན་རོགས་ཡིན།།
ཡོ བྱི་རུ་དམར་ཆུང་རྡོ་རེད།།
རྡོ་ཡིན་རུང་རྒྱ་མཚོའི་གཏིང་རེད།།
བཙོང་ཤེས་ན་དཀར་པོ་དངུལ་རེད།
ཆུང་དུས་རོགས་ལོ་གཞོན་རེད།།
གཞན་ཡིན་ཡང་ན་ཟླའི་རོགས་རེད།
མཐུན་སོང་ན་མཆིན་པའི་ཤ་རེད།།
154



མོ བྱ་རྨ་བྱའི་རྒྱབ་གི་གཡུ་ཐིག་འདི།།
བླ་ལྷ་བཟོས་བྲིས་ནི་མ་རེད་ལ།།
བྱ་རང་གི་ལུས་ལ་གྲུབ་ནི་རེད།།
དབྱར་ཆར་ཆུ་བབས་ཀྱང་ནོགས་མེད་ཡིན།།
ནོགས་སོང་ན་སྐྱེ་བ་གཞུག་མ་རེད།།
རོགས་ངེད་གཉིས་བར་གི་ཞེ་འདང་འདི།།
ཡུལ་ཕ་མས་བྱིན་ནི་མ་རེད་ལ།།
རོགས་ངེད་གཉིས་སྣང་བ་མཐུན་ནི་རེད།
གཏམ་མི་ཁ་ངན་རུང་འགལ་མེད་ཡིན།།
འགལ་དགོས་ན་སྐྱེ་བ་གཞུག་མ་རེད།།
ཡོ ཆུ་མགོ་གཡས་ལུང་རྫ་ན་ཡོད།།
ཆུ་རྔ་རྒྱ་མཚོའི་གཏིང་ན་ཡོད།
ཆུ་བཞུར་རེ་ཐོན་རག་ཞིག་ལ།།
ཆུ་གང་ཡིན་སྐོམ་རུང་མི་འཐུང་།།
རོགས་ཆུང་ལོ་སྡེ་ཆེན་གྲོང་ན་ཡོད།།
ཚིག་སྙན་མོ་རང་གི་སེམས་ན་ཡོད།།
རོགས་ངོ་མ་ཐུག་རག་ཞིག་ལ།།
མི་གཞན་ལ་མཐུན་རུང་མི་རྩེ།།
155



མོ སྟོད་རྒྱ་གར་ཡུལ་གི་ཁུ་བྱུག་གཅིག།
སྨད་རྒྱ་རྫོང་ནགས་གི་ཤུག་སྡོང་གཉིས།།
འགྲོག་དགོས་པ་མེད་ཀྱང་ལས་དབང་རེད།།
ཟླ་བཞི་བ་ཚེས་དུས་མཉམ་འདུག་རེད།།
བྱ་འབབ་སའི་ཤུག་སྡོང་མ་སྐམ་ན།།
དུས་ནམ་བཞིས་འགྱུར་ལྡོག་མ་བསྟན་ན།
ལོ་ཡང་ཡང་འུ་གཉིས་མཉམ་སྐྱོད་རེད།།
ས་སྟོད་ཕྱོགས་སྡེ་གི་བུ་ཚ་གཅིག།
ས་སྨད་ཕྱོགས་གྲོང་གི་བུ་མོ་གཉིས།།
འགྲོག་དགོས་པ་མེད་ཀྱང་ལས་དབང་རེད།།
སྡེ་ཆེན་པོ་གྲོང་ནས་མཉམ་འདུག་རེད།།
ཚིག་སྔོན་བཤད་སྟེང་ནས་མ་འགྱུར་ན།
ཞེ་སྣང་བའི་དར་ཐག་མ་ཆད་ན།།
ལོ་ཡང་ཡང་འུ་གཉིས་མཉམ་སྐྱིད་རེད།།
ཡོ བོའུ་རྭ་རིང་ཁྱོད་དང་འུ་གཉིས་གིས།།
ཤྭ་ཡུ་མོ་བསད་གྲངས་མང་ནི་གིས།།
ཚེ་ཕྱི་མའི་ཡུལ་ན་ཐར་ལམ་མེད།།
དེ་མེད་ཀྱང་མ་ཎི་འདོན་གི་མེད།
རོགས་ཞེ་མཐུན་ཁྱོད་དང་འུ་གཉིས་གིས།།
156



ས་སྡེ་ཆེན་གྲོང་ན་མཐུན་ནི་གིས།།
གཏམ་མི་ཁའི་ཁ་ནས་ཐར་ལམ་མེད།།
དེ་མེད་ཀྱང་མི་ཁ་གཞོལ་གི་མེད།།
རྟ་འདོ་བ་ཞོན་པའི་དོན་ཆེད་ལ།།
ངས་སྲབ་མདའ་རིང་མོ་ཁེར་བརྒྱུས་བྱས།།
གློ་ལ་རྨེད་ཐིག་ཉིས་བརྒྱུས་བྱས།།
སྒ་ལ་ཡོབ་ཆེན་ཕན་ཆད་ནས།།
གཅིག་མ་བརྒྱུས་ལས་ཤིག་མེད་ནོ།།
རྟ་འདོ་བའི་སེམས་ན་ལོས་ཡོད།།
ཆུང་དུས་དགའ་ལོའི་དོན་ཆེད་ལ།།
གཏམ་ལ་མི་ཁ་རི་ནས་འཁུར།།
དྲིན་ཆེན་ཕ་མ་ཡུལ་ནས་འགལ།།
རོགས་ཁྱོད་ལ་ངེད་གཉིས་ཕན་ཆད་ནས།།
གཅིག་མ་འགལ་མི་ཞིག་མེད་ནོ།།
རོགས་དགའ་ལོའི་སེམས་ན་ལོས་ཡོད།།
ཕོ བྱ་ལོས་གྲགས་བཞི་བ་ལྔ་བ་རེད།།
གསུང་ལོས་སྙན་བཞི་བའི་ཁུ་བྱུག་རེད།།
རོགས་ལོས་རྩེ་བཅོ་ལྔ་ཉི་ཤུ་རེད།།
157



ཞེ་ལོས་མཐུན་འཇིག་རྟེན་སྣང་བ་རེད།།
མོ ཇ་ལེབ་ཆེན་ཤོ་དྲུག་མ་བོ།།
འདང་རྒྱབ་ན་ནགས་ལོ་ཤིང་རེད།།
སྐོལ་བཏང་ན་དམར་པོ་མཚལ་རེད།
འཐུང་བཏང་ན་བདུད་རྩི་སྨན་རེད།།
ཆང་བདུད་རྩིའི་དོ་ཟླ་ཁྱོད་རེད།།
རོགས་དགའ་ལོ་ཁ་ཚིག་ཅན་པོ།།
འདང་རྒྱབ་ན་གཞན་གི་མི་རེད།།
ལོབས་སོང་ན་བསམ་ཕྱོགས་གཅིག་རེད།།
མཐུན་སོང་དུས་མཆིན་པའི་ཤ་རེད།།
སྲོག་དམར་ཆུང་དོ་ཟླ་ཁྱོད་རེད།།
ཡོ གནས་འགངས་ཆེན་སྐུ་འབུམ་གླིང་ནས།།
ལྷ་མཇལ་འདོད་ལྟ་འདོད་ཡོད་རུང་།།
ནང་ཚོགས་ཆེན་དགེ་བསྐོས་བཙན་ནས།།
གསུང་བཙན་པོ་བབས་ན་སྐྲག་གི།
འགངས་ཡིན་ན་སྐྲག་རྒྱུ་ཅི་ཡོད།།
ཚོགས་གྲལ་གདན་བཀང་པོ་བསམ་ནས།།
སྡེ་ཆེན་པོ་རྩེ་རའི་ནང་ནས།།
158



རོགས་རྩེ་འདོད་དགོད་འདོད་ཡོད་རུང་།།
ཕྱི་སྡེ་བའི་མི་ཁ་བཙན་ནས།།
ཚིག་ལྗིད་མོ་བཤད་ན་སྐྱག་གི།
འགངས་ཡིན་ན་སྐྲག་དོན་ཅི་ཡོད།
རོགས་ཁྱོད་ཚོའི་རྣ་སྡིགས་བསམ་ནས།།
མོ ཤྭ་ཡུ་མོ་ཤོད་ལ་མ་འབབ།།
རྩྭ་མེ་ཏོག་བསམ་ནས་མ་འོང་།།
འགངས་མ་འོང་ཟེར་ནི་མིན་ད།
ས་ཁ་སང་དེ་རིང་བར་ལ།།
སྟོད་བོའུ་ལྡི་རྔོན་པ་མང་གི།
སྨན་བོའུ་རྡེའུས་བསམ་སྲོལ་བཙོག་གི།
སྲོག་དམར་པོ་མཐར་ཁ་དཀའ་གི་
ངས་དེ་ཡིས་མ་འོང་ཟེར་ནི།།
ཕོ་ཁྱོད་ཚོ་སྡེ་མཐའ་མ་ཉུལ།།
མ་ང་ཚོ་བསམ་ནས་མ་འོང་།།
འགངས་མ་འོང་ཟེར་ནི་མིན་ད།།
ས་ཁ་སང་དེ་རིང་བར་ལ།།
གླིང་སྡེ་བར་བཤད་རྒྱུ་མང་གི།
ཡུལ་ཕ་མས་བསམ་སྲོལ་བཙོག་གི།
159



རོགས་འུ་གཉིས་ཐུག་ཐབས་དཀའ་གི།
ངས་དེ་ཡིས་མ་འོང་ཟེར་ནི།
ཕོ རྟ་དཀར་པོ་སྤྲིན་དཀར་ལངས་འདྲ་བོ།།
རྟ་བཞོན་ནས་རྒྱུག་སྲོལ་བཤད་ལེ་ཅི།།
སྒ་བསྟད་ནོ་བློ་ཡིས་མི་ཐོངས་གི།
རོགས་ཆུང་ལོ་ལྷ་སྐུ་བཞེངས་འདྲ་བོ།།
རོགས་རྩེ་ནས་མཐུན་སྲོལ་བཤད་ལེ་ཅི།།
ཚིག་བཤད་ནོ་བློ་ཡིས་མི་ཐོངས་གི།
མོ སྨད་རྒྱ་ནག་ཕྱི་སྐོར་ནང་སྐོར་རེད།།
ནང་བསྐོར་རེ་ཤེལ་གི་མེ་ལོང་རེད།།
ཕྱིས་མི་དགོས་ལོ་རེར་ཇེ་གསལ་ཡིན།།
གླིང་སྡེ་བ་ཕྱི་སྐོར་ནང་སྐོར་རེད།།
ནང་བསྐོར་རེ་ན་ཆུང་རོགས་ལོ་ཡིན།།
རྩེ་མི་དགོས་སྣང་བ་ཇེ་མཐུན་ཡིན།
ཕོ རྟ་འདོ་བ་ཨ་ལོང་མ་བོ།།
སྲབ་མདུད་པའི་ཡང་ལོང་ནང་ལ།།
རྒྱོའུ་རྒྱ་མོའི་རྣམ་ཤེས་འཁོར་ཡོད།།
འཁོར་ཡོད་ནོ་འདོ་བས་ཤེས་མེད།།
1 60



སྨན་བུ་མོ་སྐྱེས་གཟུགས་ཅན་པོ།།
ཁྱོའི་ཡ་ཆུང་ལྷ་ཁང་ནང་ལ།།
ཕོ་ང་ཚོའི་རྣམ་ཤེས་འཁོར་ཡོད།།
འཁོར་ཡོད་ནོ་རོགས་གིས་ཤེས་མེད།།
མོ ང་གྱང་ཁའི་འཁོར་ལོ་མིན་ཡང་།།
རླུང་བསེར་བུས་གཡུག་ཕྱོགས་ཤིག་གིས།།
ཁྱོད་ས་ལ་འཁོར་ཕྱོགས་བདེ་གི།
ང་ཕ་བཟང་བུ་མོ་མིན་ཡང་།།
ཚིག་སྙན་མོ་བཤད་ཕྱོགས་ཤིག་གིས།།
ཁྱོད་ས་ལ་སྣང་བ་མཐུན་གི།
ཐོ བྱིའུ་འཇོལ་མོ་ཞིང་ཁར་འབབ་དུས་སུ།།
རྡོ་གཟི་མོ་མ་འཕེན་ཞིང་བ་ཚོ།
ངས་ལོ་ཡག་སྙེ་མ་བལྟ་འདོད་ཡིན།།
དེ་ཞོར་ནས་ལོ་འབུ་འཐུ་འདོད་ཡིན།།
སྟག་ཤ་ར་གྲོང་ལ་འཁོར་དུས་སུ།
ཚིག་སྡུག་མོ་མ་བཤད་ཆུང་དུས་རོགས།།
སྡེ་ཆེན་པོ་གྲོང་ལ་བལྟ་འདོད་ཡིན།།
དེ་ཞོར་ནས་རོགས་ལོར་ཐུག་འདོད་ཡིན།།
1 6 1



མོ རྟ་འདོ་བ་གོམ་ཆེན་གོམ་ཆུང་རེད།
ལམ་སྐྱ་མོ་མཉམ་འགྲོ་མཉམ་འདུག་རེད།།
རོགས་ཆུང་ལོ་ལོ་ལམ་ཟླ་ལམ་རེད།།
ཞེ་སྣང་བ་མཉམ་འགྲོ་མཉམ་འདུག་རེད།།
ཡོ བྱ་རྨ་བྱའི་སྒྲོ་གོར་ནང་ནས།།
ལག་བདེ་བའི་ལྷ་བཟོ་མེད་ཀྱང་།།
སྒྲོ་ལེབ་མ་ཅི་འདྲ་ཡག་གི།
རོགས་ཆུང་ལོའི་གངས་དཀར་སེམས་ན།།
རྗེ་བླ་མའི་གསུང་དཔེ་མེད་ཀྱང་།
ཚིག་བཤད་ནོ་ཅི་འདྲ་སྙན་གི།
མོ སྟོད་དབུས་གཙང་ཕྱི་སྐོར་ནང་སྐོར་རེད།།
ནང་བསྐོར་རེ་ལྷ་ཕྲུག་དག་དག་རེད།།
ལྷ་ཚངས་པའི་བྱིན་རླབས་འདྲ་འདྲ་རེད།།
ཇོ་སེར་པོའི་བྱིན་རླབས་ལྷག་པ་རེད།།
སྡེ་ཆེན་པོ་སྡེ་རུ་སྡེ་སྐོར་རེད།།
སྡེ་བསྐོར་རེ་རོགས་ལོ་དག་དག་རེད།།
རོགས་ཚང་མ་ཞེ་འདང་འདྲ་འདྲ་རེད།།
ཕོ་ཁྱོད་ཚོའི་ཞེ་འདང་ལྷག་པ་རེད།།
1 62



ཐོ ངའི་གོས་ཆེན་གོང་བའི་ཁ་ན།།
གསེར་སྒྲོག་དངུལ་སྒྲོག་གཉིས་ཡོད།
དུང་སྒྲོག་ཞིག་ལ་གསུམ་ཡོད།།
འདིའི་ཡན་ན་རྩ་ཆེན་ང་མེད།།
དེའི་གཅིག་གི་འདང་ལ་ཁྱོད་འཇོག།
ངའི་མགོ་ར་གྲུ་བཞིའི་ནང་ན།།
དྲིན་ཆེན་ཕ་མ་གཉིས་ཡོད།།
ཁྱིམ་ཆུང་མ་ཞིག་ལ་གསུམ་ཡོད།།
འདིའི་ཡན་ན་འདང་ཆེན་ང་མེད།།
དེའི་གཅིག་གི་འདང་ལ་ཁྱོད་འཇོག།
མོ ངའི་སྒོ་ཞིང་གྲུ་བཞི་ནས་ཡིན།
ནས་དྲུག་མོ་མི་བསམ་ཁྱོད་བསམ།།
ངའི་དྲིན་ཆེན་ཕ་མ་ལྷ་ཡིན།
ལྷ་བྱམས་པ་མི་བསམ་ཁྱོད་བསམས།།
ཐོ ངས་གློག་དམར་མེ་ཆ་ཁ་ནས།།
མེ་བརྡབས་ནས་དུ་ཞིག་འཐེན་ནོ།།
ཇ་བསྐོལ་ལེ་འཐུང་ནི་ཡན་རེད།
ང་འདང་ཆེན་རོགས་ལོར་ཐུག་ནས།།
163



ཞེ་མཐུན་པའི་ཚིག་གསུམ་བཤད་ནོ།།
ཆོས་མ་ཎི་བཏོན་ནི་ཡན་རེད།།
མོ ས་རྨ་རི་རྨ་ཆུའི་ཁ་ནས།།
ངས་ལྕགས་གི་ཟམ་པ་ལས་
ཟམ་ཐོག་རྡོ་ཡིས་མནན་ཡོ་
ཚུ་རྨ་ཆུ་འུར་སྒྲ་ཆེ་རུང་།།
ཟམ་འཁུར་འགྲོ་ཡིད་ནས་མི་འདོད།།
ཡོད།།
ས་རྨ་རུའི་སྡེ་ཆེན་གྲོང་ནས།།
ངས་འདོད་ནས་རོགས་ཤིག་བཙལ་ཡོད།།
ཚིག་སྟེང་མནའ་ཡིས་བསྒགས་ཡོད།
ཕྱི་སྡེ་བའི་མི་ཁ་བཙན་རུང་།།
རོགས་འགལ་འགྲོ་ཡིད་ནས་མི་འདོད།།
ཡོ དགུང་གན་ན་སྐར་མ་འོད་ཆེན་ཞིག།
ས་འདི་རུ་མེ་ཏོག་རྩ་ཆེན་ཞིག།
ངས་རྩ་ཆེན་མེ་ཏོག་རིག་བཏང་ན།།
འོད་ཆེན་སྐར་མ་བརྗེད་འགྲོ་གི།
སྡེ་གན་ན་མི་ཁ་དབང་ཆེན་ཞིག།
ས་འདི་ན་རོགས་ལོ་འདང་ཆེན་ཞིག།
1 6



ངས་འདང་ཆེན་རོགས་ལོ་རིག་བཏང་ན།།
དབང་ཆེན་མི་ཁ་བརྗེད་འགྲོ་གི།
མོ ཕོ་ཁྱོད་ཚོ་བཅོ་ལྔའི་ལྷ་ཟླ་བྱོས།།
མ་ང་ཚོ་འཛམ་གླིང་ཉི་མ་བྱ།།
ཟླ་གུར་ཁང་འདྲ་ཞིག་ཁྱོད་ལ་རེད།།
ཉིན་དྲོད་ཁོལ་ཅན་ཞིག་ང་ལ་ཡིན།།
གཅིག་ཤར་རེ་ནུབ་རྒྱུ་མེད་ནི་བྱ།།
སྤྲིན་ནག་པོས་འཆར་དབང་མ་བྱིན་ན།།
སུ་ཡིན་ཡང་སྡུག་སྣང་མེད་ནི་བྱོས།།
རོགས་ཁྱོད་ཚོ་ཕ་བཟང་བུ་ཚ་བྱོས།།
མ་ང་ཚོ་ཞང་བཟང་ཚ་མོ་བྱ།
ཡག་ཕོ་སྒོ་ཅན་ཞིག་ཁྱོད་ལ་རེད།
རོགས་ཞེ་རྩེ་ཅན་ཞིག་ང་ལ་ཡིན།
གཅིག་མཐུན་ནས་འགལ་རྒྱུ་མེད་ནི་བྱ།།
གཏམ་མི་ཁས་མཐུན་དབང་མ་བྱིན་ན།
སུ་ཡིན་ཡང་སྡུག་སྣང་མེད་ནི་བྱོས།།
ཡོ དགུང་ཨ་སྔོན་གླིང་ས་གླིང་ཡུལ་རེད།།
གླིང་བསྐོར་རེ་ཡོང་ནོ་འབྲུག་ཆུང་ཡིན།།
གླིང་བསྐོར་རེ་ཡོང་དབང་མ་བྱིན་ནོ།།
165



ཆགས་བཞག་ན་ཆུ་སྤྲིན་ནག་པོ་རེད།།
སྡེ་ཆེན་པོ་གླིང་ས་གླིང་ཡུལ་རེད།།
གླིང་བསྐོར་རེ་ཡོང་ནོ་ཞི་ལི་ཡིན།
གླིང་བསྐོར་རེ་ཡོང་དབང་མ་བྱིན་ནོ།
ཆགས་བཞག་ན་གླིང་ཡུལ་མི་ཁ་རེད།།
མོ སྟོད་རི་ཆེན་མགོ་ཡི་དར་ལྕོག་གཅིག།
རླུང་མ་གཡུག་བསེར་བུ་སྐྱོན་ཆེན་གཉིས།
དེ་བར་གི་དར་ཡོང་མདུད་པ་ང་།།
སྐྲག་མི་དགོས་མདུད་པ་ཞིག་རྒྱུ་མེད།།
སྡེ་ཆེན་གྲོང་གི་རོགས་ལོ་གཅིག།
རོགས་མ་རྩེ་མི་ཁ་སྐྱོན་ཆེན་གཉིས།
དེ་བར་གི་ཕ་བཟང་བུ་མོ་ང་།།
སྐྲག་མི་དགོས་བློ་སེམས་འགྱུར་རྒྱུ་མེད།
ཡོ ངའི་མགོ་ར་གྲུ་བཞི་མཁར་ཡིན།
མཁར་གྲུ་བཞི་མི་བསམ་ཁྱོད་བསམ།།
ཁྱོད་བསམ་ནས་བསྡད་ན་ཨེ་ཆོག།
ངའི་དྲིན་ཆེན་ཕ་མ་ལྷ་ཡིན།།
ལྷ་བྱམས་པ་མི་བསམ་ཁྱོད་བསམ།།
166



ཁྱོད་བསམ་ནས་བསྡད་ན་ཨེ་ཆོག།
མོ ངའི་ཤེལ་དཀར་ཕྲེང་བའི་ནང་ན།།
ཕྱི་དཀར་བྱི་དམར་གཉིས་ཡོད།།
ཕྲེང་དཔོན་བརྩིས་ན་གསུམ་ཡོད།།
འདི་ཡན་ན་རྩ་ཆེན་ང་མེད།།
དེ་གཅིག་གི་འདང་ལ་ཁྱོད་འཇོག།
ངའི་རྒྱལ་མཁར་གྲུ་བཞིའི་ནང་ན།།
དྲིན་ཆེན་ཕ་མ་གཉིས་ཡོད།
ཁྱིམ་བཟའ་བ་བརྩིས་ན་གསུམ་ཡོད།།
འདི་ཡན་ན་འདང་ཆེན་ང་མེད།
དེ་གཅིག་གི་འདང་ལ་ཁྱོད་འཇོག།
ཕོ བྱ་རྨ་བྱ་སྨུག་ནག་ཐུལ་བ་ཅན།།
སྒོ་ལྗང་ནག་གསེར་གི་ལཉྫ་ཅན།།
ཆུ་རྨ་ཆུ་བརྒྱུད་ལ་འགྲོག་ནས་འགྲོ།
ཆུ་གཅིག་ལ་བློ་རྩེ་གཏོད་ལ་འགྲོ།།
སྨན་བུ་མོ་བྱི་རུའི་ཐོང་རྒྱན་ཅན།།
སྐེད་གློ་གཟར་དགུང་གི་ཉི་ཟླ་ཅན།།
སྡེ་ཆེན་པོ་བརྒྱུད་ལ་འགྲོག་ནས་འགྲོ།།
167



ཁྱིམ་གཅིག་ལ་བློ་རྩེ་གཏོད་ལ་འགྲོ།།
མོ མེ་ཏོག་ར་བའི་ནང་ན།།
ཆ་མཉམ་གི་མེ་ཏོག་སྐྱེས་ཡོད།།
སྐམ་མ་འགྲོ་དྲུག་པའི་ཚད་ཆེན།།
གསོད་མ་བཏང་དགུ་བའི་བད་ནག།
ངས་མེ་ཏོག་ལྷ་ལ་འབུལ་དགོས།།
ལྷ་གཅིག་ལ་གསོལ་བ་འདེབས་དགོས།།
སྡེ་ཆེན་པོ་རྩེ་རའི་ནང་ན།།
ཆ་མཉམ་གི་རོགས་ལོ་གཉིས་ཡོད།།
འགོག་མ་བཏང་དྲིན་ཆེན་ཕ་མ།
གཏོར་མ་བཏང་ཁ་ཡ་ན་ཟླ།།
ངས་མི་བརྗེད་ཚིག་གསུམ་བཤད་ཡོད།
ཁྱིམ་གཅིག་ལ་སྨོན་ལམ་འདེབས་དགོས།།
ཡོ སྦྲ་ཐང་སྨུག་སྒོ་དར་ཅན་པོ།།
སྦྲ་ཕུབ་ཤེས་འཐེན་ཤེས་བྱོས་ར།།
ཚེ་གང་གི་མགོ་སྦྲ་ལོས་ཉན།།
རོགས་ཆུང་ལོ་སྙིང་ལ་རྗེ་བོ།།
ཚིག་བཤད་ཤེས་གཏམ་ཤེས་བྱོས་ར།
168



ཚེ་གང་གི་ཚེ་འགྲོགས་ལོས་ཉན།།
མོ རྒོད་ཐང་དཀར་སྙིང་ལ་རྗེ་བོ།།
ཡར་འཕུར་ནས་ནམ་འཕང་སྟོད་ར།།
གསེར་ཉི་མའི་ཐོབ་བྱ་མེད་རུང༌།།
བྲག་བྱ་ཚང་ཐོབ་བྱ་ལོས་ཡོད།།
རོགས་ཆུང་ལོ་སྙིང་ལ་རྗེ་བོ།།
ཁ་དགོད་ལ་ཚིག་གསུམ་ཤོད་ར།།
ཁྱིམ་བཟའ་བའི་ཐོབ་བྱ་མེད་རུང་།།
རོགས་རྩེ་གི་དབང་སྐུལ་ལོས་ཡོད།།
ཡོ དགུང་སྔོན་གནམ་ནས་སྐར་མདའ་ཞིག།
དོག་མོ་ས་ནས་མེ་མདའ་ཞིག།
ལར་སྐར་མདའ་མེ་མདའ་ཅི་ཡིན་ལ།
ངས་ལོས་མཐུན་སྨོན་ལམ་རྒྱག་རྒྱུ་ཡིན།།
རང་སྡེ་གྲོང་ན་ཞེ་མཐུན་གཅིག།
གཞན་སྡེ་གྲོང་ན་ཁ་མཐུན་ཞིག།
ལར་ཁ་མཐུན་ཞེ་མཐུན་ཅི་ཡིན་ལ།།
ངས་ལོས་མཐུན་སྨོན་ལམ་རྒྱག་རྒྱུ་ཡིན།།
མོ རྟ་རྔོག་ཐོག་བརྒྱ་ཡི་ནང་ནས།།
1 6 9



རྟ་འདོ་བའི་ཡན་ཞིག་མེད་གི།
ཆགས་བཞག་ན་དུད་འགྲོ་ཟོག་རེད།།
བཙོངས་བཏང་ན་དངུལ་སྲང་སྟོང་རེད།།
ཞོན་བཏང་ན་ནམ་མཁའི་བྱ་རེད།།
རྟ་འདོ་བའི་ལོ་རྒྱུས་དེ་རེད།།
ན་ཟླ་བརྒྱ་ཡི་གྲལ་ནས།
རོགས་ཞེ་མཐུན་ཡན་ཞིག་མེད་གི།
ཆགས་བཞག་ན་ཐང་གི་མི་རེད།།
འགྲོག་དང་ན་ཕ་མའི་ཡན་རེད།།
ཁ་ཚིག་གསུམ་དམ་པའི་ཆོས་རེད།
རོགས་ཞེ་མཐུན་ལོ་རྒྱུས་དེ་རེད།
ཕོ མཚོ་ལྗང་ལོ་གཡུ་མཚོ་འཁྱིལ་འདྲ་རེད།།
ཉ་གསེར་མིག་བྱི་རུའི་པཱ་ཏཱ་རེད།།
ཆགས་བཞག་ན་ཁྱོད་དང་འུ་གཉིས་རེད།།
ཞེ་མཐུན་ན་གན་གི་རང་བཞིན་རེད།།
སྨན་བུ་མོ་རྫ་ཁའི་མེ་ཏོག་རེད།།
ཕོ་ང་ཚོ་རྐང་དྲུག་བུང་བ་རེད།།
ཆགས་བཞག་ན་ཁྱོད་དང་ང་གཉིས་རེད།
ཞེ་མཐུན་ན་གན་གི་རང་བཞིན་རེད།
17 0



མོ ཛ་མེ་ཏོག་ཡོངས་འཛིན་ཟེར་ནོ།།
བསྐོལ་བཏིང་ན་དྲི་བཟང་ཇ་རེད།།
འཐུང་དང་ན་བདུད་རྩི་སྨན་རེད།།
འདང་བརྒྱབ་ན་ནགས་ལོ་ཤིང་རེད།།
ཤིང་ཡིན་ཡང་གསེར་ལོ་ཇ་རེད།
ལོ་བཅོ་ལྔའི་སྟེང་གི་རོགས་ལོ།།
འབྱར་དང་ན་འཇམ་པོ་གོས་རེད།།
མཐུན་སོང་དུས་མཆིན་པའི་ཤ་རེད།།
འདང་བརྒྱབ་ན་ཐང་གི་མི་རེད།།
ཐང་ཡིན་རུང་ཞེ་མཐུན་རོགས་རེད།།
ཡོ རོགས་ཆུང་ལོ་སྟོང་སྐོར་མེ་ཆ་བྱོས།།
ཕོ་ང་ཚོ་མེ་རྡོ་དཀར་པོ་བྱ།།
ཞེ་སྣང་བ་སྤང་སྐྱེས་མེ་ཏོག་རེད།།
དམར་ལམ་མེ་འབར་ནོ་སྔོན་ལས་རེད།།
རོགས་ཁྱོད་ཚོ་དངུལ་དཀར་དབང་ས་བྱོས།།
ལོ་ང་ཚོ་སོ་འཛིན་མཱ་ནོ་བྱ།།
ཞེ་སྣང་བ་པེ་ཅིན་དུ་བ་རེད།།
སྨུག་རྒྱང་ངེ་འཐེན་ནོ་སྔོན་ལས་རེད།།
171



མོ དགུང་ཉི་མ་གསེར་ནག་པཱ་ཏྲ་ཅན།།
གསེར་སེར་པོའི་པཱ་ཏྲ་ཡག་ནི་གི།
ལ་ལུང་བ་འཆར་ན་མི་འདོད་གི།
རོགས་ཆུང་ལོ་དུང་གི་སོ་སྒོ་ཅན།།
སོ་སུམ་བཅུའི་སོ་སྒོ་ཡག་ནི་གི།
ཚིག་གཞན་ལ་བཤད་ན་མི་འདོད་གི།
ཡོ དགུང་ཉི་མ་ཚང་ནས་ཤར་དུས།།
ཁྱོས་དྲོད་ཁོལ་མེད་གི་མ་ཟེར།།
སྤྲིན་ནག་པོས་སྒྲོག་ལ་བསྒྲུབ་ཡོད།།
སྒྲོག་དེ་ལ་དམ་ལྷོད་ཤོར་ན།།
ཕྱི་དྲོད་ཁོལ་འཛོམས་ན་འདོད་ཡོད།།
ཕོ་ང་ཚོ་སྡེ་ནས་འོང་དུས།།
རོགས་ཞེ་འདང་མེད་གི་མ་ཟེར།།
གཏམ་མི་ཁས་སྒྲོག་ལ་བརྒྱབ་ཡོད།།
སྒྲོག་དེ་ལ་དམ་ལྷོད་ཤོར་ན།
རོགས་ཁྱོད་ལ་ཐུག་ན་འདོད་ཡོད།།
མོ རི་མཐོན་པོ་སྨུག་པའི་སྐེ་རགས་ཅན།།
སྨུག་རང་གི་མ་རེད་གཞན་གི་རེད།།
172



དེ་བདག་པོ་ཆུ་འབྲུག་ལྗང་ལོ་རེད།
སྨུག་ད་མེ་དུམ་མེ་འགྲོ་ཚེ་ལ།།
སེར་གྱི་ལེ་ཉི་མ་འཆར་
མ་འཆར་རག་གོ།
ཁྱོས་ཁྲ་ཆུང་མིག་གིས་ལྟ་གི་སྡོད།།
ངའི་གངས་དཀར་སེམས་གིས་གླེང་གི་འདུག།
སྡེ་ཆེན་པོ་རོགས་ཀྱི་སྐེ་རགས་ཅན།
རོགས་རང་གི་མ་རེད་གཞན་གི་རེད།།
དེའི་བདག་པོ་ཕ་བཟང་བུ་ཚ་རེད།།
གཏམ་མི་ཁ་གླིང་ནས་ཡལ་རག་ལ།།
ཁ་བགད་ནས་རྩེ་དབང་ཡོད་རག་གོ།
ཁྱོས་ཁྲ་ཆུང་མིག་གི་ལྟ་གི་སྡོད།།
ངའི་གངས་དཀར་སེམས་ནས་གླེང་གི་འདུག།
ཡོ རྫ་ཁྲ་ཡག་རྫ་རྐང་ཕྲ་མོ།།
རྭ་ཡག་པ་བྲེ་སེར་འབྲོང་མོ།།
རྭ་ཡག་རུང་ཡིད་སེམས་ཨེ་དྲང་།།
རྭ་ཡག་ནས་ཡིད་སེམས་དྲང་ན།།
ངའི་བློ་སེམས་དར་སྐུད་འདྲ་བོ།།
ནང་སྣ་རི་མི་ཉུལ་སྒུག་ཡོད།།
ས་སྡེ་ཡག་སྡེ་རྐང་ཕྲ་མོ།།
173



རོགས་ཡག་པ་ན་ཟླའི་ཆུང་ལོ།
ཚིག་ཡག་རུང་ཡིད་སེམས་ཨེ་དྲང་།།
ཚིག་ཡག་ནས་ཡིད་སེམས་དྲང་ན།།
ངའི་རྣམ་ཤེས་བུང་བ་འདྲ་བོ།།
ཕྱི་སྡེ་རུ་མི་ཉུལ་སྒུག་ཡོད།།
མོ སྟོད་ཤར་ཕྱོགས་ཤྭ་ལུང་ཉིན་ནས།།
ངས་ཤུ་བོའི་རྭ་ཞིག་རིག་ཡོད།།
སྟོད་་བོད་པའི་བོའུ་ལི་ཁ་ནས།།
ས་དེང་སང་རིག་རྒྱུ་མེད་གི།
ངའི་ཞེ་སེམས་ཤུ་ལ་ཚོགས་ནས།།
ངའི་བློ་སེམས་མ་བདེར་སྒུག་ཡོད།།
སྨད་སྡེ་ཆེན་སྡེ་ལུང་གྲོང་ནས།།
ངས་འདང་ཆེན་རོགས་ཤིག་བཙལ་ཡོད།།
ཕྱི་སྡེ་བའི་མི་ཁའི་བར་ནས།།
ས་དེང་སང་ཐུག་ཐབས་དཀའ་གི།
ངའི་ཞེ་སེམས་རོགས་ལོར་ཆགས་ནས།།
ངའི་བློ་སེམས་མ་བདེ་སྒུག་ཡོད།།
ཕོ སྐུ་གསལ་ལེ་སྐྱ་རེངས་གཏོང་དུས།།
མིག་ཁྲ་རིལ་བུ་ལོན་ལྔ་ལ་འཁོར།།
174



རྫ་ཁ་ཞེང་ཆེ་ནས་འཁོར་ནི་མིན།
ཤྭ་ཡུ་མོ་གར་འགྲོ་གང་འདུག་བལྟས།།
ཤཱ་སྒོ་ཐོག་ཉན་གི་རེ་བ་མིན།།
རྭ་ཆ་བརྒྱད་ཡག་གི་འཕྲུལ་སྣང་རེད།།
དགུང་མུན་ནག་མུན་པ་རུབ་དུས།
སེམས་བསམ་པའི་བུ་ལོན་སྡེ་ལ་འཁོར།།
སྡེ་ཁ་ཞེང་ཆེ་ནས་འཁོར་ནི་མིན།།
རོགས་ཆུང་ལོ་གར་འགྲོ་གང་འདུག་བལྟས།།
ཁྱིམ་བཟའ་ཚང་ཉན་གི་ཟེར་ནི་མིན།།
ཞེ་འཇིག་རྟེན་སྣང་བའི་འཕྲུལ་སྣང་རེད།།
མོ རྫ་ཟོར་བ་འདྲ་ཡི་སྐེད་ནས།།
ལུག་སེར་བ་འདྲ་བོ་འཚོ་དུས།།
མིག་ཁྲ་རིལ་བུ་ལོན་ཐང་ལ་འཁོར།།
རྩྭ་མེ་ཏོག་སྐྱེས་པས་འཁོར་ནི་མིན།།
རྐྱང་ཁ་དཀར་གར་འགྲོ་གང་འདུག་བལྟས།།
ལུག་འཚོ་རྒྱུ་མེད་ནི་མ་རེད་ལ།།
རྐྱང་གོམ་ལག་ཡག་གི་འཕྲུལ་སྣང་རེད།།
ས་སྒོ་ཞིང་གྲུ་བཞིའི་ཐོག་ནས།།
ཞིང་ལོ་ཏོག་ཡུར་མ་ཡུར་དུས།།
175



སེམས་བསམ་པའི་བུ་ལོན་སྡེ་ལ་འཁོར།།
ཕྱི་ན་ཟླ་མང་བས་འཁོར་ནི་མིན།།
ཕོ་ཁྱོད་ཚོ་གར་འགྲོ་གར་འདུག་བལྟས།
ཁྱིམ་བཟའ་ཚང་མེད་ནི་མ་རེད་ལ།།
ཞེ་སྣང་བ་མཐུན་པའི་འཕྲུལ་སྣང་རེད།།
ལོ དགུང་ཉི་མ་ནུབ་ཕྱོགས་ས་ལ།།
མིག་ཁྲ་རིལ་བལྟ་ཕྱོགས་བདེ་གི།
རོགས་ཆུང་ལོའི་ཡུལ་ཕྱོགས་ས་ལ།།
འགྲོ་གོམ་པ་སྤོ་ཕྱོགས་བདེ་གི།
མོ ཕར་ལྟོས་ར་རི་ཞིག་རིག་ནོ།།
བལྟས་བཏང་ན་ལ་ཐག་རིང་ནོ།།
འགོས་བཏང་ན་གོམ་ཐག་ཉེ་ནོ།།
རྨ་ཕ་རིའི་ལྕགས་ཐེག་ཁ་སྒང་རེད།།
ཕར་ལྟོས་ལ་རོགས་ཤིག་རིག་ནོ།།
བལྟས་བཏང་ན་ཁ་ཐག་རིང་ནོ།།
བུད་སོང་ན་གོམ་ཐག་ཉེ་ནོ།།
ལོ་བཅོ་ལྔའི་སྟེང་གི་རོགས་རེད།།
ལོ རི་ཡག་པ་མ་བོའི་མགོ་གི།
176



བྱ་ཡག་པ་ཁུ་བྱུག་སྔོན་མོ།།
ཚེ་གང་གི་འབབ་ས་ཞིག་ལ།།
བྱ་ང་ཚོ་སྔོན་ལས་མེད་གི།
ལོ་ཟླ་བའི་འཕུར་ས་ཤིག་ལ།།
བྱ་ངེད་གཉིས་སྨོན་ལམ་དེར་རྒྱག།
སྡེ་ཡག་པ་མ་བོའི་དཀྱིལ་གི།
རོགས་ཡག་པ་ཞང་བཟང་ཚ་མོ།།
ཚེ་འདི་ཡི་བཟའ་ཚང་ཞིག་ལ།།
རོགས་ང་ཚོ་སྔོན་ལས་མེད་གི།
ལོ་ཟླ་བའི་རྩེ་ས་ཤིག་ལ།།
རོགས་ངེད་གཉིས་སྨོན་ལམ་དེར་རྒྱུག།
མོ མཛོ་ཁྱུང་དཀར་རྭ་ཁ་གོར་གོར་ཅན།།
རྭ་བཀུག་ནི་མ་རེད་གོར་ནི་རེད།།
རྭ་གོར་གི་རྭ་ཁ་ཆག་མེད་ཡིན།།
ཆག་སོང་དུས་ཁྱུང་དཀར་རྒས་ནི་ཡིན།།
རོགས་དགའ་ལོ་དུང་གི་སོ་སྒོ་ཅན།།
རོགས་འགྲོག་ནི་མ་རེད་མཐུན་ནི་རེད།།
ཞེ་མཐུན་པའི་རོགས་ལོ་འགལ་རྒྱུ་མེད།།
འགལ་སོང་དུས་སྐྱེས་བ་གཞུག་མ་ཡིན།།
177



ལོ ཁའི་དུང་སོ་དུང་ཕྲེང་གཡར་མ་རེད།།
དུང་སུམ་ཅུ་སོ་སྒོ་འཚམས་དུས་སུ།།
ལྕེ་དར་མའི་ཁུགས་ནས་གླེང་གི་འདུག།
དུང་སུམ་ཅུའི་སོ་ཕྲེང་ཐོར་སོང་ན་
ང་ན།།
གླེང་འདོད་ཀྱང་སྐྱེས་པ་གཞུག་མ་རེད།
ལུས་ཕྲ་མོ་གཤིན་རྗེའི་གཡར་མ་རེད།།
བྱ་རྒོད་པོར་སྦྱིན་པ་གཏོང་རག་ཚེ།།
མིག་ཁྲ་ཆུང་མིག་མདའ་འཕེན་གི་འདུག།
འདི་སྲོག་བདག་འཆི་བ་ཐོན་བཏང་ན།།
བལྟ་འདོད་ཀྱང་སྐྱེ་བ་གཞུག་མ་རེད།།
མོ སྟོད་རྨ་རྒྱལ་དུང་རིའི་གཡས་ཟུར་ན།།
ལྷོ་འཛམ་གླིང་ཉི་མ་རང་ཤར་རེད།།
སོས་དལ་དུས་དྲོད་ཁོལ་མ་འཛོམ་ན།།
ནངས་སྔ་སེ་ཉི་རྩེ་གཡར་མ་རེད།
སྤྲིན་ནག་པོ་ནམ་འོང་ཆ་མེད་རེད།
སྡེ་ཆེན་པོ་གྲོང་གི་གཡས་ཟུར་ན།
རོགས་དགའ་ལོ་དུང་ཟླ་ཚེས་འདྲ་རེད།།
སོས་དལ་དུས་ཚིག་གསུམ་མ་བཤད་ན།།
ལུས་ཕྲ་མོ་གཤིན་རྗེ་གཡར་མ་རེད།།
178



བགེགས་བར་ཆད་ནམ་འོང་ཆ་མེད་རེད།།
ཐོ རྨ་ཕ་རིའི་ལྷུན་པོ་ལྔ་ནས།།
བསང་རང་ཁེ་ཕུལ་འདོད་མེད་ད།།
གཅིག་ཕུལ་ན་བྲག་དཀར་ཁྱོད་ཕུལ།།
དགྲ་ཇག་པ་ཁིས་ནས་ཐུག་དུས།།
སྲོག་དམར་པོའི་ལས་བཅོལ་ཁྱོད་བྱེད།།
སྡེ་ཆེན་པོ་སྡེ་བའི་ནང་ནས།།
རོགས་ཕར་རྩེ་ཚུར་རྩེ་མི་བྱེད།།
གཅིག་རྩེ་ན་རོགས་ལོ་ཁྱོད་རྩེ།།
མགོ་སྔས་ཐོག་གཅིག་ལ་འཇོག་དུས།།
ནང་བུས་ཕྲུག་ལས་བཅོལ་ཁྱོད་བྱེད།།
མོ ཤྭ་ཡུ་མོ་ཤེལ་གྱི་ཐིག་ལེ་ཅན།།
ལོ་ཟླ་ཡིས་རྫ་མཐའ་མ་ཉུལ།།
སྡེ་ནང་ལུང་གཅིག་ལ་བློ་གཏོད།།
བློ་གཏད་ན་བློ་སྟོང་མི་བྱེད།།
རོགས་ཆུང་ལོ་དུང་གི་སོ་སྒོ་ཅན།
ལོ་ཟླ་ཡིས་སྡེ་མཐའ་མ་ཉུལ།།
ཁྱོས་ཞེ་མཐུན་རོགས་ལོར་བློ་གཏོད།།
179



བློ་གཏད་ན་བློ་སྟོང་མི་བྱེད།།
ཕོ རྫ་ཁྲ་ཡག་བྲེ་སེར་འབྲོང་མོ།
རྭ་གོར་རེ་ཡག་བཞིན་བསམ་ན
ཁྱིམ་སྒོ་ཟོག་ཟིག་གི་འདང་ཡོད།།
ཁྱོའི་རྭ་སྣེ་དྲི་ཞིག་རྣོ་ནོ།།
ངའི་སེམས་གི་འཇིགས་སྣང་ཞིག་རེད།།
བློ་འབྲོང་མོར་གཏད་ན་ཅི་སྐྱོན།།
ས་སྡེ་ཆེན་གྲོང་གི་རོགས་ལོ།།
ཞེ་མཐུན་ནས་རྩེ་ནོ་བསམ་ན།།
ཁྱིམ་གཅིག་ནས་བསྡད་ན་འདོད་ཡོད།།
གཏམ་མི་ཁའི་ར་མདའ་ཐོན་ནོ།།
ངའི་སེམས་གི་འཇིགས་སྣང་ཞིག་རེད།།
སེམས་རོགས་ལོར་མཐུན་ན་ཅི་སྐྱོན།།
མོ ས་བ་ཡན་དམག་གིས་ཅི་སྐོར།།
ས་བ་ཡན་དམག་གིས་བསྐོར་ན།།
ཁྱོས་རྭ་རིང་བོའུ་ལ་བློ་གཏོད།།
སྨན་ལ་བོའུ་རྡེའུ་བདག་བྱོས།།
བདག་བྱོས་ར་བདག་པོ་ཁྱོད་ཡིན།།
ཁྱོད་ཡན་གི་བདག་པོ་གཞན་མེད།།
180



སྡེ་ཆེན་པོའི་མི་ཁས་ཅི་འུར།
སྡེ་ཆེན་པོའི་མི་ཁས་འུར་ན།།
ཁྱོས་ཞང་བཟང་ཚ་མོར་བློ་གཏོད།།
ཡང་སྙན་མོ་ཚིག་ལ་བདག་བྱོས།།
བདག་བྱོས་ལ་བདག་པོ་ཁྱོད་ཡིན།།
ཁྱོད་ཡན་གི་བདག་པོ་གཞན་མེད།།
ཡོ སྟོད་དབུས་གཙང་ཆོས་རའི་ནང་ནས།།
ཆོས་ཡུམ་ཆེན་ཟེར་ནི་མིན་ར༎
ཆོས་ཡུམ་ཆུང་གདོང་དར་ཅན་པོ།།
གདོང་ཤམ་མེ་གྲལ་ནས་སྡོད་དང་།།
ཆོས་རྔམས་ཁ་ཀྱིག་གེ་མེད་དུས།།
མགོ་གསེར་ཏོག་གཞན་ལ་ཤོར་ནི་ཡིན།
རྗེ་བླ་མར་དད་ལོག་བྱས་ནི་ཡིན།།
སྡེ་ཆེན་པོ་རྩེ་རའི་ནང་ནས།།
རོགས་ཁ་མཐུན་ཟེར་ནི་མིན་ར།།
རོགས་ཞེ་མཐུན་ཞེ་འདང་ཅན་པོ།།
གཉོམ་བཏང་ངེ་གྲོང་ནས་སྡོད་དང་།།
ཚིག་སྔོན་བཤད་སྟེང་ན་མེད་དུས།།
སྟག་ཤ་རའི་བློ་སེམས་འགྱུར་ནི་ཡིན།།
18 1



སྨན་བུ་མོར་བློ་མེད་བྱས་ནི་ཡིན།།
མོ རྟ་མ་ཞོན་ལོ་གསུམ་འགོར་རུང་།།
སྒ་ཁུར་རེས་རྐྱང་རྗེས་མ་འདེད།།
རོགས་མ་ཐུག་ལོ་གསུམ་འགོར་རུང་།།
ཚིག་བཤད་ལས་མི་གཞུག་མ་འདེད།།
ལོ བྱ་ངང་བ་བྱང་ལ་འཕུར་ནོ།།
མཚོ་མེ་ལོང་ཙམ་མོ་བསམ་ནས།།
ཁྱོད་གཡུ་མཚོ་མ་སྐམ་བསྡད་ན།།
བྱ་ངང་བ་མཚོ་ལ་འཁོར་རོ།།
ཕོ་ང་ཚོ་སྡེ་མཐའ་འཁོར་ནོ།།
མ་ཁྱོད་ཚོ་བསམ་ནས་འཁོར་ནི
ཁྱོའི་ཡིད་སེམས་མ་འགྱུར་སྡོད་དང་།།
ཕོ་ང་ཚོ་སྡེ་ལ་འཁོར་ར།།
མོ ཕོ་ཁྱོད་ཚོ་འབྲི་མར་སེར་པོ་བྱོས།།
མ་ང་ཚོ་དངུལ་རྐང་དཀར་པོ་བྱ།།
སེམས་བསམ་པ་བལ་དཀར་སྡོང་སུག་རེད།།
སྒྲོན་བཏང་ན་གཟིམ་ཁ་དཀའ་མོ་རེད།
182



ཕོ་ཁྱོད་ཚོ་ཕ་བཟང་བུ་ཚ་བྱོས།།
མ་ང་ཚོ་ཞང་བཟང་ཚ་མོ་བྱ།།
ཞེ་སྣང་བ་དར་སྐུད་ཕྲ་མོ་རེད།།
མཐུན་སོང་ན་འགལ་ཁ་དཀའ་མོ་རེད།
ཡོ སྟོད་དབུས་གཙང་བླ་མས་གསུང་གི་ར།།
བོའུ་རྭ་རིང་རྒྱབ་ལ་མ་འཁུར་ཟེར།།
ཁྱོད་བདེན་ནོ་བླ་མ་ལོས་ཀྱང་བདེན།
བོའུ་ལོས་འཁུར་སྲོག་གི་རྐྱ་ཡ་རེད།།
ཤ་ལོས་གསོད་ཤུ་རྭ་གོང་ཆེན་རེད།།
བསྐྱུར་མི་ཐུབ་རྩ་བ་དེ་མོ་རེད།།
ཡུལ་དྲིན་ཆེན་ཕ་མས་བཤད་གི་ར།།
ཞེ་མཐུན་པའི་རོགས་ལ་འགལ་དགོས་ཟེར།།
ཁྱོད་བདེན་ནོ་ཕ་མ་ལས་ཀྱང་བདེན།
རོགས་ལོས་ཐུག་ཞེ་མཐུན་ཆུང་ལོ་རེད།།
ཚིག་ལོས་བཤད་འཇིག་རྟེན་སྣང་བ་རེད།།
འགུལ་མི་ཐུབ་རྩ་བ་དེ་མོ་རེད།།
མོ བོའུ་རྭ་རིང་དངུལ་དཀར་སོ་བ་ཅན།།
འཁུར་ཟེར་ན་སྡིག་པའི་ཁ་ལམ་རེད།
སྐྱུར་ཟེར་རྒྱུ་སྲོག་གི་འགྲོ་རོགས་རེད།།
183



སྲོག་དམར་ཆུང་འགྲོ་རོགས་སྐྱུར་རག་ལ།།
ལུས་སྡིག་པའི་བཀང་ན་བཀང་གི་ཆུགས།།
རོགས་ཆུང་ལོ་དུང་གི་སོ་སྒོ་ཅན།།
ཐུག་བསམ་ན་གཞན་གི་བཟའ་བ་རེད།།
སྐྱུར་ཟེར་ན་འཇིག་རྟེན་སྣང་བ་རེད།།
ཞེ་མཐུན་པའི་རོགས་ལོ་འགལ་རག་ལ།།
གཏམ་མི་ཁ་འཁོར་ན་འཁོར་གི་ཆུགས།།
184



ཁ་འབྲལ་བའི་སྐོར།
མོ རྫ་ཁྲ་ཡག་མེ་ཏོག་སྟོང་ལྡན།།
མགོ་འཛུམ་རིལ་བཅའ་དུས་གསོ་གི།
ཕྱི་མེ་ཏོག་གད་ན་སྐྱིད་གི།
ཟླ་དགུ་བའི་བད་ཆེན་རྒྱག་དུས།།
ནང་འབྲས་བུ་ཐོར་ན་སྡུག་གི།
ཕྱིར་འཁོར་རེ་འཐུ་སྲོལ་མེད་གི།
དགོང་མུན་ནག་ས་རྩ་རུབ་དུས།།
མགོ་སྔས་ཐོག་གཅིག་ནས་གསོ་གི།
ལུས་གདན་ཐོག་གཅིག་ནས་སྐྱིད་གི།
སྐུ་ས་ལེ་སྐྱ་མདའ་གཏོང་དུས།།
ཁ་བཀར་རེ་འགྲོ་དུས་སྡུག་གི།
ཕྱིར་འཁོར་རེ་འབོད་སྲོལ་མེད་གི།
མོ འབྲོང་རི་དམར་ར་ཁ་ཅན་པོ།།
རི་སྨུག་པོའི་སྤང་འཇམ་ལྡག་ཡག་བྱོས།།
རྫ་ཁྲ་ཡག་ཁ་ཐག་ཇེ་རིང་རེད།
185



འབྲོང་འུ་གཉིས་ནམ་ཐུག་ཆ་མེད་རེད།།
རོགས་ཆུང་ལོ་དུང་གི་སོ་སྒོ་ཅན།།
ཚིག་བཤད་ནོ་སེམས་ལ་འཛིན་ཡག་བྱོས།།
སྡེ་ཆེན་པོ་ཁ་ཐག་ཇེ་རིང་རེད།།
རོགས་འུ་གཉིས་ནམ་ཐུག་ཆ་མེད་རེད།།
མོ རྫ་ཁྲ་ཡག་འབྲོང་དང་འབྲོང་མོ་འདི༎
ནངས་སྔ་སེ་རྫ་རྩྭ་མཉམ་ཟ་རེད།།
དགོང་ཕྱི་དྲོ་རྫ་ཆུ་མཉམ་འཐུང་རེད།།
འབྲོང་བཤར་དུས་བཤར་ལམ་ཁ་ཁ་རེད།།
ཞེ་སྡུག་དུས་རང་རང་ཁེར་འགྲོ་རེད།།
སྡེ་ཆེན་པོའི་བུ་དང་བུ་མོ་འདི།།
ས་རུབ་དུས་ཉལ་ཐུལ་མཉམ་གོན་རེད།།
ནམ་ལངས་དུས་སྐེ་རགས་མཉམ་བཅིངས་
རོགས་འགྲོ་དུས་འགྲོ་ལམ་ཁ་ཁ་རེད།།
ཞེ་སྡུག་དུས་རང་རང་ཁེར་འགྲོ་རེད།།
བཅིངས་རེད།
མོ འབྲུག་ཕོ་ཆུང་གསེར་ནག་སྟོད་གོས་ཅན།།
ཁྱོའི་ཡན་ཆད་སྤྲིན་དང་སྨུག་པས་བརྒྱན།།
ཁྱོའི་མན་ཆད་ཆུ་དང་ཆར་བས་བརྒྱན།།
186



འབྲུག་ཁྱོད་ཚོ་འཇའ་དང་འོད་ཀྱིས་བརྒྱན།།
རྒྱན་དེ་གསུམ་འཛོམས་པའི་ཕོ་ཆུང་འབྲུག
ཁྱོད་འགྲོ་ཁར་ཐེངས་གསུམ་སྒྲོགས་ལ་སོང་།
དགུང་གཅིག་ན་མེད་རུང་བསམ་པ་རེད།།
སྟག་ཤ་ར་གི་ཆུང་བློ་བཟུར་ཅན།།
ཁྱོའི་ཡན་ཆད་དྲིན་ཆེན་ཕ་མས་བརྒྱན།།
ཁྱོའི་མན་ཆད་ཁ་ཡ་ན་ཟླས་བརྒྱན།།
རོགས་ཁྱོད་ཚོར་སྙན་མོ་ཚིག་གིས་བརྒྱན།།
རྒྱན་དེ་གསུམ་འཛོམས་པའི་ན་ཆུང་རོགས།།
ཁྱོད་འགྲོ་ཁར་ཚིག་གསུམ་ཤོད་ལ་སོང་།།
སྡེ་གཅིག་ན་མེད་རུང་བསམ་པ་རེད།།
ཕོ ཡར་བལྟས་དགུང་སྔོན་གནམ་ལ་ལྟོས།།
འབྲུག་ལྕང་ལོ་མི་འདུག་འགྲོ་གི་ཡོད།།
སྤྲིན་དཀར་པོས་ལམ་ལ་ཕུད་གི་ཡོད།།
སྤྲིན་ནག་པོས་ར་མདའ་བྱེད་གི་ཡོད།།
ཆར་འབབ་རྒྱུ་ཡོད་ན་འབབ་རན་རེད།།
འབྲུག་ལྗང་ལོར་ནམ་ཐུག་ཆ་མེད་རེད།།
མར་བལྟས་གི་སྡེ་ཆེན་གྲོང་ལ་ལྟོས།།
ཕོ་ང་ཚོ་མི་འདུག་འགྲོ་གི་ཡོད།།
187



ཚིག་སྙན་མོས་ལམ་ལ་ཕུད་གི་ཡོད།།
གཏམ་མི་ཁས་ར་མདའ་བྱེད་གི་ཡོད།།
ཚིག་བཤད་རྒྱུ་ཡོད་ན་བཤད་རན་རེད།།
རོགས་ང་ཚོ་ནམ་ཐུག་ཆ་མེད་རེད།།
མོ བྱ་ཁུ་བྱུག་སྙིང་ལ་རྗེ་བོ།།
ཁྱོད་ནགས་རི་བརྒྱུད་ལས་འཕུར་དུས།།
ཕྱིར་འཁོར་ནས་ནགས་ལ་མ་བལྟ།།
ཕྱིར་འཁོར་ནས་ནགས་ལ་བལྟས་ན།།
ནགས་རྒྱ་རྫོང་མིག་གི་ལམ་ཡིན།།
བྱ་ང་ཚོ་སེམས་གི་འཛིན་ཡིན།།
འཕུར་མི་ཐུབ་སྤྱད་གི་གཞི་ཡིན།།
རོགས་ཆུང་ལོ་སྙིང་ལ་རྗེ་བོ།།
ཁྱོད་སྡེ་མཐའ་བརྒྱུད་ནས་འགྲོ་དུས།།
ཕྱིར་འཁོར་ནས་སྡེ་ལ་མ་བལྟ།
ཕྱིར་འཁོར་ནས་སྡེ་ལ་བལྟས་ན།།
སྡེ་ཆེན་པོ་མིག་གི་ལམ་ཡིན།།
མ་ང་ཚོ་སེམས་གི་འཛིན་ཡིན།།
འགྲོ་མི་ཐུབ་སྤྱད་གི་གཞི་ཡིན།།
ཝོ རྒོད་ཐང་དཀར་ནམ་འཕང་སྟོད་དུས།།
188



ཤར་དུང་རི་མིག་གི་ལམ་རེད།།
རི་དུང་ཕྲུག་མཆིན་པའི་ཤ་རེད།།
ཤ་སྒྱུར་རེ་ལམ་མ་ལངས་དུས།།
ཤ་བཅད་ནས་སྒྱུར་ནི་ཡན་རེད།
ཡན་ཡིན་རུང་ཐབས་ཤིག་མེད་གི།
རླུང་བསེར་བུས་རྒྱག་ཕྱོགས་ཤིག་གི།
བྱ་མ་འཕུར་བློ་ཞིག་མེད་གི།
ཕོ་ང་ཚོས་སྡེ་མཐའ་སྐོར་དུས།།
ཡུལ་ཕ་མ་མིག་གི་ལམ་རེད།།
རོགས་ཆུང་ལོ་མཆིན་པའི་ཤ་རེད།།
ཤ་སྐྱུར་རེ་ལམ་མ་ལངས་དུས།།
ཤ་བཅད་ནས་སྐྱུར ནི་ཡན་རེད།
ཡན་ཡིན་རུང་ཐབས་ཤིག་མེད་གི།
སྡེ་དཔོན་པོས་བརྡ་ཡིག་ཐོན་ན།།
ང་མ་སོང་བློ་ཞིག་མེད་གི།
མོ རོགས་ཆུང་ལོ་དགུང་གི་འབྲུག་ཆུང་རེད།།
འབྲུག་ཐེངས་གསུམ་གྲགས་ནས་འགྲོ་དགོས་གི།
ཞེ་སྡུག་ནོ་རྫ་ཁའི་སྨུག་པ་རེད།།
སྨུག་རྫ་མགོར་འཐིབས་ནས་འདུག་དགོས་གི།
189



རོགས་ཁྱོད་ཚོ་ཐག་རིང་འགྲོན་པོ་རེད།།
ཁ་ཚིག་གསུམ་བཤད་ནས་འགྲོ་དགོས་གི།
ཞེ་གླེང་ནོ་ཞང་བཟང་ཚ་མོ་རེད།།
གླིང་མི་ཁ་འཁུར་ནས་འདུག་དགོས་གི།
ཡོ དགུང་ཨ་སྔོན་ཡངས་པའི་གུར་ནང་ནས།།
ང་ཕོ་ཆུང་འབྲུག་ལ་དུངས་ནི་གི་
འབྲུག་མེད་དུས་དགུང་སྔོན་སྟོང་བ་རེད།
དེ་མི་ཚད་ཆར་ཆུ་བདག་མེད་རེད།།
སྡེ་ཆེན་པོ་ཡངས་པའི་གུར་ནང་ནས།།
ང་ན་ཟླ་ཆུང་ལོར་ལོབས་ནི་གི།
རོགས་སོང་དུས་གངས་དཀར་སྟོང་བ་རེད།
དེ་མི་ཚད་ཁ་ཚིག་བདག་མེད་རེད།།
མོ ཤུ་རྩེ་ལས་ཟླ་ཐོག་ལོ་ཐོག་རེད།།
ལྔ་བང་རིམ་བོའུ་རྒྱུད་སྐོར་དུས་སུ།།
ཤཱ་རང་རང་ས་ལ་འགྲོ་དགོས་གི།
ཁྱོད་འགྲོ་གི་ཤུ་བོ་ཚེ་རིང་ན།།
ང་འདུག་གི་ཡུ་མོ་བཀྲ་ཤིས།།
ཚེ་རིང་ན་ཡུན་གིས་ལོས་ཐུག།
190



རོགས་རྩེ་ལས་ཟླ་ཐོག་ལོ་ཐོག་རེད།།
སྡེ་ཆེན་པོ་མི་ཁས་སྐོར་དུས་སུ།།
རོགས་རང
རང་རང་ས་ལ་འགྲོ་དགོས་གི།
ཁྱོད་འགྲོ་གི་ཞི་ལི་ཚེ་རིང་ན།།
ང་འདུག་གི་ཞི་མོ་བཀྲ་ཤིས།།
ཚེ་རིང་ན་ཡུན་གིས་ལོས་ཐུག།
ཕོ བྱ་ཁུ་ལོ་རྒྱ་གར་འཕུར་དུས་སུ།།
ལོ་ད་ལོ་མ་བལྟ་མི་འོང་།།
སང་ནངས་མོ་མིན་ནས་མི་ཐོན།
སང་ནངས་མོ་མ་ཐོན་བཏང་ན།།
ངའི་གཤོག་སྣེར་དགྲ་ཞིག་བྱུང་ནས་ཡིན།།
བྱ་ཟེར་རེ་གླེང་གི་མ་འདུག།
ཕོ་ང་ཚོ་སྡེ་མཐའ་ཉུལ་དུས།།
ལོ་ད་ལོ་མ་བལྟ་མི་ཡོང་
སང་ནངས་མོ་མིན་ནས་མི་ཐོན།།
སང་ནངས་མོ་མ་ཐོན་བཏང་ན།།
ག་ཕྲ་མོར་དགྲ་ཞིག་ཤོར་ནས།
རོགས་ཟེར་རེ་གླེང་གི་མ་འདུག།
མོ རོགས་འགྲོ་དུས་འགྲོ་རྒྱུ་ཟེར་ལ།།
191



ང་གོམ་གསུམ་གོམ་པས་སྐྱེལ་ལ།།
ཐག་ཇེ་རིང་མིན་ནི་མེད་རུང་།།
རོགས་འུ་གཉིས་སེམས་ར་བསམ་པ་རེད།།
རོགས་འགྲོ་དུས་འགྲོ་རྒྱུ་ཟེར་ལ།།
ང་ཁྲ་ཆེན་མིག་གིས་སྐྱེལ་ལ།།
མིག་མཆི་མ་མིན་ནི་མེད་རུང་།།
རོགས་འུ་གཉིས་སེམས་ར་བསམ་པ་རེད།།
ཕོ རྒོད་ཐང་དཀར་ནམ་འཕང་སྟོད་དུས།
བྲག་དམར་པོའི་སེམས་ལ་མ་འཛིན།།
བྲག་དམར་པོའི་སེམས་ལ་བཟུང་ན།།
གཤོག་གཡས་གཡོན་དམ་ལྷོད་ཤོར་འགྲོ།
སྒྲོ་སྨུག་པོའི་སྒྲོ་རྩེ་ཟད་འགྲོ།།
རླུང་བསེར་བུས་ཀྱོག་ལ་འཁྱེར་འགྲོ།།
རོགས་ཆུང་ལོ་གནས་ཡུལ་བརྒྱུད་དུས།།
ཕོ་ང་ཚོ་སེམས་ལ་མ་འཛིན།།
ཕོ་ང་ཚོ་སེམས་ལ་བཟུང་ན།།
ཞེ་སྣང་བ་སྡུག་ལ་ཟད་འགྲོ།།
ལག་ལས་ཀ་དམ་ལྷོད་ཤོར་འགྲོ།
ཁྱིམ་བཟའ་བས་ཀློག་ལ་འཁྱེར་འགྲོ།
192



མོ
ཤར་དུང་རི་སྨུག་པོའི་གཡས་ཟུར་ནས།།
ཤུ་འོད་ཆེན་དུང་གི་རུ་ཐུར་ཅན།།
ཁྱོའི་རྭ་མགོ་ཡིད་བཞིན་ནོར་བུ་རེད།།
ཁྱོའི་རྭ་སྐེད་དཀར་མོ་གཤོག་དྲུག་རེད།
ཁྱོའི་རྭ་རྙིང་པདྨ་འདབ་བརྒྱད་རེད།།
ཤྭ་ཁྱོད་ཚོ་རི་ལུང་ཉུལ་དུས་སུ།།
མགོ་རུ་ཐུར་ཉམས་རེ་འཇོག་གི་སྡོད།།
སྡེ་ཆེན་པོ་གྲོང་གི་གཡས་ཟུར་ནས།།
རོགས་མདང་ཆེན་དུང་གི་སོ་སྒོ་ཅན།།
ཁྱོའི་ཚིག་མགོ་དྲིན་ཆེན་ཕ་མ་རེད།།
ཁྱོའི་ཚིག་སྐེད་ཁ་ཡ་ན་ཟླ་རེད།།
ཁྱོའི་ཚིག་རྟིང་རོགས་གི་མནའ་ཚིག་རེད།།
རོགས་ཁྱོད་ཚོ་སྡེ་མཐའ་ཞུལ་དུས་སུ།།
གླིང་མི་ཁ་ཉམས་རེ་འཇོག་གི་སྡོད།།
ཕོ དབྱར་དྲུག་པའི་མེ་ཏོག་སེར་ཆེན།།
འབྲོང་བྲེ་ལོས་ཁམ་གསུམ་ཟོ་ར།།
འབྲོང་མི་འདུག་རྫ་མཐའ་ཉུལ་འགྲོ།།
དབྱར་མི་རྟག་མེ་ཏོག་སྐམ་འགྲོ།།
ལོ་བཅོ་ལྔའི་ན་ཆུང་རོགས་ལོ།།
193



ཁ་དགོད་ལ་ཚིག་གསུམ་ཤོད་ར།།
རོགས་མི་འདུག་ས་མཐའ་བརྒྱུད་འགྲོ།།
ལས་མི་རྟག་སྣང་བ་ཚར་འགྲོ།
མོ རྒོད་ཐང་དཀར་ཐེམ་གི་ཡེངས་ཤོམ་ཅན།།
མགོ་སྤུ་དཀྲི་དངུལ་གི་སྒོ་ཕྲ་ཅན།།
ཁྱོའི་གཤོག་སྣེ་གཡས་གཡོན་བར་ལ།།
ངས་གསེར་ཡིག་ལཉྫ་བྲིས་ཡོད།
མཐོ་ནམ་འཕང་བསྟད་ལས་འཕུར་དུས།།
གསེར་ཡི་གེ་ལཉྫ་ཉམས་ཞོག།
སྟག་ཤ་ར་གྲི་ཆུང་གློ་ཟུར་ཅན།།
ཚིག་སྙན་མོ་ཁུ་བྱུག་གསུང་སྙན་ཅན།།
ཁྱོའི་གངས་དཀར་དྲན་པའི་ངོས་ལ།།
ངས་མི་བརྗེད་ཚིག་གསུམ་བཤད་ཡོད།།
ཕྱི་སྡེ་མཐའ་བརྒྱུད་ལས་སོང་ན།།
ཁ་ཚིག་གསུམ་དོན་ལ་བདག་བྱོས།།
ཡོ འབྲུག་ཕོ་ཆུང་མི་འདུག་འགྲོ་ནོ་ཡིན།།
དགུང་སྔོན་པོ་མི་འགྲོ་འདུག་ནོ་རེད།།
ཆར་ཡང་ཡང་འབབ་གི་སྨོན་ལམ་རྒྱག།
194



ཕོ་ང་ཚོ་མི་འདུག་འགྲོ་ནོ་ཡིན།།
རོགས་ཁྱོད་ཚོ་མི་འགྲོ་འདུག་ནོ་རེད།།
རོགས་ཡང་ཡང་ཐུག་གི་སྨོན་ལམ་རྒྱག།
མོ དགུང་སྔོན་པོ་ལྷོ་འགྲོ་བྱང་འགྲོ་རེད།།
ལྷོ་བྱང་ལ་འགྲོ་ནོ་འབྲུག་ཆུང་རེད།།
འབྲུག་ཕོ་ཆུང་སོང་གི་ཉིན་མོ་ནས།།
དགུང་ཉི་མས་ཉི་མ་མི་ཆོད་གི།
དགུང་འདི་ནས་བསྡད་ན་མི་འདོད་གི།
སྡེ་ཆེན་པོ་ལྷོ་འགྲོ་བྱང་འགྲོ་རེད།
ལྷོ་བྱང་ལ་འགྲོ་ནོ་རོགས་ལོ་རེད།
རོགས་ཆུང་ལོ་སོང་གི་ཕྱིན་ཆད་ནས།།
ང་ཁེར་མོས་ཉི་མ་མི་ཆོད་གི།
ས་འདི་རུ་བསྡད་ན་མི་འདོད་གི།
ཕོ འབྲུག་ཕོ་ཆུང་མི་འདུག་འགྲོ་དགོས།།
འདུག་མི་ཉན་དགུན་ཟླ་ཐོན་བཏང་།།
སྤྲིན་དེ་དུས་མེད་ན་མི་ཉན།།
དབྱར་ཐོན་དུས་འབྲུག་ཆུང་ཐོན་ན།།
འབྲུག་གྲགས་ནས་ཆར་བ་འབབ་བ།།
195



ཕོ་ང་ཚོ་མི་འདུག་འགྲོ་དགོས།།
འདུག་མི་ཉན་དགྲ་ནག་ཐོན་བཏང་།།
ཁྱོད་དེ་དུས་མེད་ན་མི་ཉན།།
སང་ནངས་མོ་ཕྱིར་བསྐོར་རྒྱག་ལ།།
རོགས་ཐོན་ནས་རྩེ་ཡིས་དགོད་ལ།།
མོ འབྲུག་ཕོ་ཆུང་མི་འདུག་འགྲོ་ན།།
རླུང་གཡུག་ནས་སྨུག་པ་འཐིབ་དུས།།
སྤྲིན་དཀར་པོའི་རེ་སྐོང་སུ་ཡིན།།
རོགས་ཁྱོད་ཚོ་མི་འདུག་འགྲོ་ན།།
ནང་ན་ཟླ་སྡེ་ལ་ཚོགས་དུས།།
མ་ང་ཚོའི་རེ་ས་སུ་ཡིན།།
ཕོ འབྲུག་ཕོ་ཆུང་སོང་གི་ཕྱི་ཉིན།།
སྤྲིན་དཀར་པོའི་རེ་ས་བཙག་བྱོས།།
བཙག་བྱོས་ལ་ཁ་བ་འབབ་བ།།
ཆར་འབབ་རྒྱུའི་ཁ་མ་ཉན་ན།།
ཕོ་ང་ཚོ་སོང་གི་ཕྱི་ཉིན།།
རོགས་ཁྱོད་ཚོའི་བརྟེན་ས་ཚིག་བྱོས།།
ཚིག་ཡིད་ལ་དྲན་ན་སྐྱིད་ལ།།
196



ཚིག་རོགས་ལོའི་ཁ་མ་ཉན་ན།།
མོ དགུང་ཨ་སྔོན་ཡག་གི་ད་ཁུགས་ནས།།
འབྲུག་འགྲོ་ཁར་ཐེངས་གསུམ་སྒྲོགས་ལ་སོང་།།
འབྲུག་འགྲོ་ཁར་ཐེངས་གསུམ་གྲགས་བཏང་ན།།
དགུང་ཨ་སྔོན་གང་གི་གང་ཞིག་རེད།།
འབྲུག་གྲགས་ནས་ཡོང་དུས་ནམ་ཞིག་རེད།།
སྡེ་ཆེན་པོ་ཡག་གི་ད་ཁུགས་ནས།།
རོགས་འགྲོ་ཁར་ཚིག་གསུམ་ཤོད་ལ་སོང་།།
རོགས་འགྲོ་ཁར་ཚིག་གསུམ་མ་བཤད་ན།
སྡེ་ཆེན་པོ་གང་གི་གང་ཞིག་རེད།།
ཁ་བགད་ལེ་ཐུག་ཚེ་ནམ་ཞིག་རེད།།
ཡོ འབྲོང་བྲེ་སེར་རྫ་རི་བརྒྱུད་དུས།།
རྫ་སྨུག་པོར་ཞེ་ཆགས་མེད་རུང་།།
ཞེ་ཆགས་ས་འབྲོང་མོ་ཁྱོད་ཡིན།།
ཁྱོད་བསྐྱུར་ནས་འགྲོ་ཁ་དཀའ་གི།
ཕོ་ང་ཚོ་སྡེ་མཐའ་བརྒྱུད་དུས།།
སྡེ་ཆེན་པོར་ཞི་ཆགས་མེད་རུང་།།
ཞེ་ཆགས་ས་རོགས་ལོ་ཁྱོད་རེད།།
197



ཁྱོད་བསྐྱུར་ནས་འགྲོ་ཁ་དཀའ་གི།
མོ འབྲུག་ཕོ་ཆུང་སོང་གི་ཕྱི་ཉིན།།
འབྲུག་གར་ཡོད་སྐད་ཆ་མ་དྲིས།།
ས་ཁ་སང་དེ་རིང་ཞིག་ལ།།
ངས་གར་ཡོད་སྐད་ཆ་དྲིས་ན།།
སྤྲིན་དཀར་པོའི་གུར་ཁང་ནང་ནས།།
འཇའ་སེར་པོའི་དཀྱིལ་འཁོར་སྟེང་ནས།།
ཁྲུ་ཞོལ་ལེ་གྲགས་གི་ཟེར་ན།།
ང་ས་ནས་བློ་སེམས་བདེ་ཡོད།།
རོགས་ཆུང་ལོ་སོང་གི་ཕྱི་ཉིན།།
ངས་གར་ཡོད་སྐད་ཆ་མ་དྲིས།།
ས་ཁ་སང་དེ་རིང་ཞིག་ལ།།
ངས་གར་ཡོད་སྐད་ཆ་དྲིས་ན།།
ཡུལ་ཕ་མའི་གུར་ཁང་ནང་ནས།།
ཁྱིམ་བཟའ་བའི་དཀྱིལ་འཁོར་སྟེང་ནས།།
གཉོམ་བཏང་ངེ་འདྲི་གི་ཟེར་ན།།
ང་ས་ནས་བློ་སེམས་བདེ་ཡོད།།
མོ བྲག་རི་བྲག་གི་ནང་ནས།།
བྱ་ཁུ་བྱུག་ཁེར་འཕུར་སྙིང་རྗེ།།
198



ན གས བསྐོར རེ་ནགས་གི་དཀྱིལ་ནས།།
ཕྱིར འཁོར་རེ་གཤོག་རྡེབ་བྱས་ན།།
ཞེ་བསམ་པའི་སྙིང་རེ་རྗེ་གི།
སྡེ་ཁ་ཞེང་ཅན་པོའི་ནང་ནས།།
ཞེ་མཐུན་པའི་རོགས་ལོ་སྙིང་རྗེ།
སྡེ་བརྒྱུད་ལས་སྡེ་རུའི་དཀྱིལ་ནས།།
ཕྱིར་འཁོར་རེ་ཚིག་གསུམ་བཤད་ན།
ཞེ་བསམ་པའི་སྙིང་རེ་རྗེ་གི།
མོ
རྟ་འདོ་བས་བྱང་ལམ་སྐྱོད་དུས།།
རྡུལ་དཀར་པོ་གཞུག་ལ་འཐིབས་ཡོད།།
འཐིབས་ཡོད་ནོ་འདོ་བས་ཤེས་མེད།།
ལམ་སྐྱ་མོ་མིན་ནས་གསལ་མེད།།
ཕོ་ང་ཚོས་སྡེ་མཐའ་བརྒྱུད་དུས།
ཞེ་སྣང་བ་གཞུག་ལ་ཆགས་ཡོད།།
ཆགས་ཡོད་ནོ་རོགས་གིས་ཤེས་མེད།
ཕོ་ང་ཚོ་མིན་ནས་གསལ་མེད།།
མོ ནགས་རྒྱ་རྫོང་ཕ་ས་ཕ་ཡུལ་རེད།།
ཤིང་གསོམ་དཀར་ཕ་མའི་ཁ་མ་རེད།
199



ངའི་ཕ་ས་རྒྱ་རྫོང་བསྐྱུར་རེ།།
སྟོད་རྒྱ་གར་ཡུལ་ལ་འཕུར་ནོ་དེ།།
བྱ་ཁུ་བྱུག་སྔོན་མོའི་ལས་དབང་རེད།།
སྡེ་ཆེན་པོ་ཕ་ས་ཕ་ཡུལ་རེད།།
རོགས་ཞེ་མཐུན་ཕ་མའི་ཁ་མ་རེད།།
ངའི་ཕ་ས་རང་ཡུལ་བསྐྱུར་རེ།།
སྡེ་མི་གཅིག་ནགས་ཡུལ་བརྒྱུད་ནོ་དེ།།
སྨན་བུ་མོ་ང་ཡི་ལས་དབང་རེད།།
ཡོ བྱ་ཁུ་བྱུག་བྱང་ལ་འཕུར་དུས་སུ།།
ངས་འཕུར་ཁར་འཇོལ་མོར་གོ་གི་འཇུག།
བྱིའུ་འཇོལ་མོའི་གོ་ནས་ཅི་ལ་ཕན།།
བྱ་ངེད་གཉིས་ནགས་ནས་ལོབས་ནི་གི།
ངས་གསང་ངེ་འཕུར་ན་མི་འདོད་གི།
ཕོ་ང་ཚོ་ས་མཐའ་འགྲོ་དུས་སུ།།
ངས་འགྲོ་ཁར་རོགས་ལོར་གོ་གི་འཇུག།
རོགས་ཆུང་ལོའི་གོ་ནས་ཅི་ལ་ཕན།།
རོགས་ངེད་གཉིས་སྡེ་ནས་ལོབས་ནི་གི།
ངས་གསང་ངེ་སོང་ན་མི་འདོད་གི།
200



མོ སྟོད་གཡུ་ལོའི་རྟ་རའི་ནང་ནས།།
རྒྱུག་གོམ་ལག་ཅན་པོ་རྟ་རེད།
ཡག་རྒྱན་ཆ་རྒྱབ་གི་སྒ་རེད།།
སྒ་བསྟད་ལས་ཞོན་ཁོམ་མེད་ནོ།།
ངའི་སེམས་གི་ཁེ་ཆེན་དེ་རེད
ས་སྡེ་ཆེན་རྩེ་རའི་ནང་ནས།།
འདང་ཞེ་བརྩེ་ཅན་པོ་རོགས་རེད།།
ཡག་རྒྱན་ཆ་ཁ་ཡི་ཚིག་རེད།།
ཚིག་བཤད་ལས་རྩེ་ཁོམ་མེད་ནོ།།
ངའི་སེམས་གི་ཁེ་ཆེན་དེ་རེད།།
ཕོ ཁྱོད་མཚོ་མགོ་སྐོར་གི་ངང་དམར་བྱོས།།
ང་མཚོ་རྔ་ཉུལ་གི་ངང་སྐྱ་བྱ།།
ལས་ཡོད་ན་མཚོ་སྟོད་མཚོ་སྨད་རེད།།
ལས་མེད་དུས་མཚོ་ཀླུང་ཁ་ཁ་རེད།།
ཁྱོད་སྡེ་མགོ་སྐོར་གི་བུ་མོ་བྱོས།།
ངས་སྡེ་མཐའ་ཉལ་གི་བུ་ཚ་བྱ།།
ལས་ཡོད་ན་སྡེ་སྟོད་སྡེ་སྨད་རེད།།
ལས་མེད་དུས་སྡེ་རུ་ཁ་ཁ་རེད།།
20 1



མོ བྱ་ཁུ་བྱུག་སྙིང་ལ་རྗེ་བོ།།
ཟླ་བཞི་བ་མ་ཚེས་མི་ཐོན་གི།
ཟླ་གསུམ་ལ་མིན་ནས་མི་འདུག་གི།
ཟླ་གསུམ་ལ་བསྡོད་ལས་བུད་སོང་ན།།
གསུང་སྙན་མོ་ཡིད་ནས་མི་བརྗེད་གི།
ཁྱོད་མི་འགྲོ་ཐབས་
ས་ཤིག་ཨེ་ཡོད་གི།
རོགས་ཆུང་ལོ་སྙིང་ལ་རྗེ་བོ།།
ས་རུབ་ན་མིན་ནས་མི་ཐོན་གི།
ནམ་སྐྱ་རེངས་ཤར་དུས་བུད་འགྲོ་གི།
ནམ་སྐྱ་རེངས་ཤར་རེ་བུད་སོང་ན།།
ཚིག་བཤད་ནོ་ཡིད་ནས་མི་བརྗེད་གི།
ཁྱོད་མི་འགྲོ་ཐབས་ཤིག་ཨེ་ཡོད་ལ།།
ཕོ བྱ་ཁུ་བྱུག་རྒྱ་གར་འཕུར་དུས་སུ།།
ཞེ་ཕྱིར་འཁོར་ནགས་ལ་ཆགས་ཡོད།།
ནགས་ཆ་མེད་རྒྱུས་མེད་ཞིག་ལ།།
ཞེ་ཕྱིར་ར་ཆགས་དོན་མེད་རུང་།།
ནགས་རྒྱ་རྫོང་བྱིའུ་ཆུང་འཇོལ་མོ།།
ཤིང་ལྕང་མའི་བར་ན་ལུས་ཡོད།།
ཞེ་ཕྱིར་ལ་ཆགས་དོན་དེ་ཡིན།།
2 02



ཕོ་ང་ཚོས་སྡེ་རུ་བརྒྱུད་དུས།།
ཞེ་ཕྱིར་འཁོར་སྡེ་ལ་ཆགས་ཡོད།།
སྡེ་ཆ་མེད་རྒྱུས་མེད་ཞིག་ལ།།
ཞེ་ཕྱིར་ར་ཆགས་དོན་མེད་རུང་།།
ལོ་བཅོ་ལྔའི་ཆུང་དུས་རོགས་ལོ།།
གཏམ་མི་ཁའི་བར་ན་ལུས་ཡོད།།
ཞེ་ཕྱིར་ལ་ཆགས་དོན་དེ་ཡིན།།
མོ རྟ་འདོ་བས་བྱང་ལམ་སྐྱོད་དུས།།
རྒྱོའུ་རྒྱ་མོ་སེམས་ལ་མ་འཛིན།།
འགངས་མ་འཛིན་ཟེར་ནི་མིན་ར།།
རྒྱུག་གོམ་པ་དམ་ལྷོད་ཤོར་འགྲོ།
ལྕག་ཕྲ་མོས་སྡང་སྡུག་བསྟན་ན།།
གྲུག་གཉོམ་པོའི་ན་སྡུག་མི་ཐེག།
ཕོ་ཁྱོད་ཚོ་སྡེ་རུ་བརྒྱུད་དུས།།
མ་ང་ཚོ་སེམས་ལ་མ་འཛིན།།
འགངས་མ་འཛིན་ཟེར་ནི་མིན་ར།།
ཁྱིམ་ལས་དོན་ཡིད་ནས་བརྗེད་འགྲོ།།
ཡུལ་ཕ་མས་རྣ་སྡུག་བསྟན་ན།།
སེམས་དྲན་པའི་རྣ་སྡུག་མི་ཐེག།
203



ཕོ སྟོན་ཟླ་བ་བདུན་པ་ཚེས་དུས།།
བྱ་ཁུ་བྱུག་མི་འདུག་འཕུར་འགྲོ།
བྱ་ཁུ་བྱུག་འཕུར་གི་ཕྱིན་ཆད།།
ང་འབབ་སའི་སྡོང་ཕྲན་མགོ་ལ།།
བྱ་གང་ཡིན་འབབ་གི་མ་འཇུག།
འགངས་མ་འཇུག་ཟེར་ནི་མིན་ར།།
ཤིང་ཏཱ་ལེའི་ལོ་མ་སྐམ་འགྲོ།།
བསྐམས་སོང་དུས་བྱ་བརྒྱའི་འདོད་ཡིན།།
གཏམ་མི་ཁས་སྡེ་གྲོང་འུར་དུས།།
ཕོ་ང་ཚོ་མི་འདུག་བུད་འགྲོ།།
ཕོ་ང་ཚོ་སོང་གི་ཕྱིན་ཆད།།
ཁའི་དུང་སོ་སུམ་ཅའི་བར་ནས།།
ཚིག་གཞན་ལ་བཤད་གི་མ་འདུག།
འགངས་མ་བཤད་ཟེར་ནི་མིན་ར།།
རོགས་འུ་གཉིས་ཞེ་འདང་བརྗེད་འགྲོ།།
བརྗེད་སོང་ན་སྡེ་བའི་འདོད་ཡིན།།
མོ ཕྱི་རྫ་རི་སྨུག་གི་བང་རིམ་ཅན།།
ཞག་ཉི་མའི་དྭངས་ཐབས་དཀའ་གི་ར།།
ལོ་ཟླ་ཡི་དྭངས་རག་ཞིག་ལ།།
20



སྨུག་གཞན་ལ་མ་འཁྱམ་རི་ཆེན་སྨུག།
རོགས་ཆུང་ལོའི་སྐྱེས་ལུས་ལྷ་རེད།།
ཞག་ཉི་མའི་ཐུག་ཐབས་དཀའ་གི་ར།།
ལོ་ཟླ་ཡི་ཐུག་རག་ཞིག་ལ།།
ཞེ་གཞན་ན་མ་མཐུན་ཞེ་མཐུན་རོགས།
ཕོ སྟོད་གངས་རི་མི་འདུག་ཞུ་རྒྱུ།།
གངས་ལག་མཐིལ་ཙམ་ཞིག་བསྐྱུར་རྒྱུ།།
འབྲོང་བྲེ་སེར་རྟེན་ས་དེ་བྱོས།།
ཕོ་ང་ཚོ་མི་འདུག་འགྲོ་རྒྱུ།།
ཁ་ཚིག་གསུམ་ཙམ་ཞིག་བསྐྱུར་རྒྱུ།།
སྨན་བུ་མོའི་རེ་ས་དེ་བྱོས།།
མོ རྒོད་ཐང་དཀར་དུང་གི་ཐོད་ལྕོག་ཅན།།
དགུང་ཨ་སྔོན་ཐོང་ལ་བཟུང་ནས།།
བྲག་དམར་པོ་མིག་གིས་གཞའ་ཡིས་སོང་།།
འབབ་མ་ཐུབ་སེམས་ལ་བཟུང་ནས་འཕུར།།
དེང་ཕྱིན་ཆད་ཕྱིར་འཁོར་མ་བརྒྱབ་ན།།
མགོ་སྤུ་དཀྲི་ལྡེམ་མེ་སྙིང་རེ་རྗེ།།
རོགས་ཆུ་ལོ་དུང་གི་སོ་ཕྲེང་ཅན།།
205



སྡེ་ཆེན་པོ་སེམས་ལ་བཟུང་ནས།།
རོགས་ཆུང་ལོ་མིག་གིས་གཞའ་ཡིས་སོང
རྩེ་མ་ཐུབ་ཡིད་སེམས་འགྱོད་ལེ་སོང་།
སང་ཕྱིན་ཆད་ཕྱིར་བསྐོར་མ་བརྒྱབ་ན}}
ཁ་དུང་སོ་གྱིག་གེ་སྙིང་རེ་རྗེ།།
ཡོ བྱ་གྲགས་ཞོར་སྟོད་ལ་འཕུར་དུས།།
བྱིའུ་འཇོལ་མོ་ནགས་ན་ལུས་ཡོད།།
བྱ་མ་སུན་ནགས་ནས་སྡོད་དང་།།
ལོ་རྗེས་མའི་བཞི་བའི་ནང་ལ།།
བྱ་མི་འགོར་ནགས་ལ་ཐོན་ན།།
ཤིང་སྡོང་ཕྲན་མགོ་ནས་ཐུག་ཐུབ།།
ལོ་ང་ཚོ་སྡེ་མཐའ་བརྒྱུད་དུས།།
སྨན་བུ་མོ་སྡེ་ན་ལུས་ཡོད།།
རོགས་ཁྱོད་ཚོ་མ་སུན་སྡོད་དང་།།
ལོ་གཞུག་གི་ད་ཚོད་ཞིག་ལ།།
རོགས་མི་འགོར་སྡེ་ལ་ཐོན་ན།།
ནང་ན་ཟླའི་གྲལ་ནས་ཐུག་ཐུབ།།
མོ མཛོ་ཁྱུང་དཀར་སྙིང་ལ་རྗེ་བོ།།
གདང་གཅིག་ལ་ད་འདོགས་ཟེར་རྒྱུ།།
206



མཚོ་གཉིས་ཀར་སྔོན་ལས་མེད་གི།
ཤར་བོད་པའི་ཚོང་བ་འགྲོ་དུས།།
ལམ་གཅིག་ནས་ཐུག་ཐབས་ལོས་ཡོད།།
རོགས་ཆུང་ལོ་སྙིང་ལ་རྗེ་བོ།།
ཁྱིམ་གཅིག་ནས་ད་འདུག་ཟེར་རྒྱུ།
རོགས་འུ་གཉིས་སྨོན་ལམ་མེད་གི།
གྲོང་ན་ཟླ་སྡེ་ལ་ཚོགས་དུས།།
ཚིག་བཤད་ནས་ཐུག་ཐབ
་ཐབས་ལོས་ཡོད།།
ཕོ དགུང་ཨ་སྔོན་གོས་སྔོན་ཞིང་གཅིག་རེད།།
ཁྱོད་འདུག་གི་དགུང་སྔོན་དལ་མོ་རེད།།
ང་འགྲོ་གི་ཉི་ཟླ་བྲེལ་མོ་རེད།།
བྲེལ་རུང་སེམས་ནས་སྡུག་གི་མེད།།
ང་ལོ་ལ་ཟླ་ཡི་མི་འགོར།
ཞག་ཉི་མའི་ཕྱིར་འཁོར་རྒྱུག་རྒྱུ།།
སྐབས་དེ་དུས་དྲོད་ཁོལ་འཛོམས་ངེས།།
རོགས་ཆུང་ལོ་ཕ་འཛོམས་མ་འཛོམས་རེད།།
ཁྱོད་འདུག་གི་ཆུང་ལོ་དལ་མོ་རེད།།
ང་འགྲོ་གི་ཞི་ལི་བྲེལ་མོ་རེད།།
ང་བྲེལ་རུང་ཡིད་སེམས་སྡུག་གི་མེད།།
207



ང་ལོ་ལ་ཟླ་ཡི་མི་འགོར།།
ཞག་ཉི་མའི་ཕྱིར་བསྐོར་རྒྱག་རྒྱུ།
དུས་དེ་ལ་འུ་གཉིས་ཐུག་ཐུབ།
མོ རྨོ་ཕ་རི་ཕར་ཁ་གན་རེད།།
ཆུ་རྨ་ཆུ་ལམ་ཁའི་དགྲ་རེད།།
དགྲུ་དེ་ཚོ་ལམ་ན་མེད་རྒྱུ་ན།།
རྟ་བཟང་ན་ཉི་མ་གཅིག་རེད།།
སྡེ་ཆེན་པོ་ཕར་ཁ་གན་རེད།།
གཏམ་མི་ཁ་བར་གི་དགྲ་རེད།།
དགྲ་དེ་ཚོ་བར་ན་མེད་རྒྱུ་ན།།
རོགས་ཐུག་རྒྱུ་དལ་གོང་ཞིག་རེད།།
ལོ རྨ་ཕ་རིའི་གསེར་ཆེན་རྫ་ནས།།
སྤྲིན་དཀར་པོ་ལམ་མ་ལངས་ཡོད།
ཞེ་ཕྱིར་འཁོར་མཚོ་ལ་ཆགས་ཡོད།།
མཚོ་དར་ཞིང་རྒྱས་ལ་སྡོད་དང་།།
སྨུག་འཐིབ་ནས་མཚོ་ཁར་ཐོན་ན།།
རྨ་ཚུར་རིའི་འབོ་ར་སྡེ་ནས།།
སྟག་ཤ་ར་ལམ་མ་ལངས་ཡོད།།
208



ཞེ་ཕྱིར་འཁོར་རོགས་ལོར་ཆགས་ཡོད།།
སེམས་མ་སྡུག་བུ་མོ་སྡོད་དང་།།
ཕྱིར་འཁོར་རེ་རྩེ་གི་ཐོན་ན།།
མོ བྱ་ཡར་འཕུར་ཞིག་ལ་སྒྲོ་བསྐུར།།
སྒྲོ་བསྐུར་འོང་ཐམས་ཅད་ང་མིན།།
ང་ཡིན་ན་སྒྲོ་མགོ་གསེར་ཡིན།
སྒྲོ་སྐྱེད་སྔོན་པོ་གཡུ་ཡིན།།
སྒོ་རྟིང་དཀར་པོ་དུང་ཡིན།།
སྒོ་དེ་གསུམ་འཛོམས་ན་ང་ཡིན།།
སྒྲོ་ལྷག་པ་ཡོད་ན་གཞན་ཡིན།།
མི་ཡར་འགྲོ་ཞིག་ལ་སྐད་བསྐུར།།
ཚིག་བསྐུར་འོང་ཐམས་ཅད་ང་མིན།།
ང་ཡིན་ན་ཚིག་མགོ་ཆོས་ཡིན།
ཚིག་སྐེད་ཕ་མའི་གསུང་ཡིན།།
ཚིག་རྔ་རོགས་གི་མིང་ཡིན།།
ཚིག་དེ་གསུམ་འཛོམས་ན་ང་ཡིན།།
ཚིག་ལྷག་མ་ཤོར་ན་གཞན་ཡིན།།
ཡོ འབྲུག་ལྗང་ལོ་ཟེར་ར་སྐད་གཏོང་།།
དགུང་སྔོན་པོར་གོ་གི་མ་འཇུག།
209



གོ་སོང་ན་ན་སྡིག་ཁྱོད་ཡོད།།
དེ་ཞོར་གི་མི་ཁ་ང་ཆེ།།
རོགས་ཆུང་ལོ་ཟེར་ར་སྐད་གཏོང་།།
ཁྱིམ་བཟའ་བ་ཤེས་གི་མ་འཇུག།
ཤེས་སོང་ན་རྣ་སྡིག་ཁྱོད་ཡོད།
དེ་ཞོར་གི་མི་ཁ་ང་ཚེ།།
མོ བྱ་དཀར་པོ་དུང་གི་གཤོག་པ་ཅན།།
དབྱར་མགོ་མའི་ནང་ལ་ཡོང་གི།
སྟོན་མཐའ་མའི་ནང་ལ་འགྲོ་གི།
ནགས་རྒྱ་རྫོང་ཨ་ཡང་ལོ་ཁོ།
འཕུར་མི་དགོས་བློ་ཞིག་ཨེ་ཡོད།།
རོགས་ཆུང་ལོ་དུང་གི་སོ་སྒོ་ཅན།།
ངོ་ཤེས་ནས་སྐབས་ལ་འགྲོག་གི།
འདང་ཡོད་པའི་སྐབས་ལ་འགྲོ་གི།
སྡེ་ཆེན་པོ་ཨ་ཡང་ལོ་ཁོ།།
རོགས་མི་འགྲོ་བློ་ཞིག་ཨེ་ཡོད།
ཕོ ལྗང་ལྡེམ་མེ་ཡོད་ནོ་ཚྭ་མཚོ་རེད།།
གཤོག་རྒྱང་ངེ་འཕུར་ནོ་ཁུ་བྱུག་རེད།།
210



རྒྱང་བཀྱེད་ལས་ལྟ་ནོ་ནེ་ཙོ་རེད།།
བྱ་ནེ་ཙོའི་འཇིགས་པ་ཇེ་སྟོན་རེད།།
གན་བསྟན་ནི་གཤོག་རྩལ་ཇེ་གཉོམ་རེད།།
ཁྲ་གྱིག་གེ་ཡོད་ནོ་སྡེ་བ་རེད།།
གཉོམ་བཏང་ངེ་འདུག་ནོ་ཆུང་ལོ་རེད།།
རྒྱང་བཀྱེད་ལེ་ལྟ་ནོ་བཟའ་བ་རེད།།
ཁྱིམ་བཟའ་བའི་འཇིགས་པ་ཇེ་སྟོན་རེད།།
གན་བསྟན་ན་ཞེ་འདང་ཇེ་ཆེ་རེད།།
མོ མཚོ་ཆུང་དལ་མོ་ཁ་ཡི།།
མཚོ་བྱ་ཁུ་བྱུག་ཤོད་ལ།།
བྱ་ཟེར་རེ་འབྲི་སྲོལ་མེད་གི།
སྒྲོ་ཟེར་རེ་འདྲི་གི་བསྡད་ནས།།
སྒྲོ་འཛོམས་པའི་སྐད་ཆ་གོ་ན།།
བྱིའུ་འཇོལ་མོའི་ཡིད་སེམས་བདེ་གི།
སྡེ་སྐར་ཚོགས་འདྲ་བོའི་ནང་ནས།།
ངའི་ཞེ་མཐུན་དགའ་ལོར་ཤོད་ལ།།
རོགས་ཟེར་རེ་འདྲི་སྲོལ་མེད་གི།
ཡུལ་ཟེར་རེ་འདྲི་གི་བསྡད་ནས།།
ཡུལ་སྡེ་བའི་སྐད་ཆ་གོ་ན།
21 1



མ་ང་ཚོའི་ཡིད་སེམས་བདེ་གི།
པོ ངའི་ལག་མགོའི་མཛུབ་དཀྲི་ཕྲ་ལྡན།།
ངས་ཕུད་ལ་རོགས་ལོ་ཁྱོས་གོན།།
རོགས་འུ་གཉིས་མ་ཐུག་བཏང་ན།།
མིག་ཁྲ་རིལ་རྟེན་ས་འདི་བྱོས།།
ངའི་སྐེད་གི་གོས་ཆེན་སྐེ་རགས།།
ངས་བཤིགས་ནས་རོགས་ལོ་ཁྱོས་ཆོངས།།
དེང་ཕྱིན་ཆད་མ་ཐུག་བཏང་ན།།
སེམས་གངས་དཀར་རྟེན་ས་འདི་བྱོས།།
མོ དགུང་ཨ་སྔོན་ཡག་གི་ད་ཁུགས་ནས།།
འབྲུག་འགྲོ་ཁར་ཐེངས་གསུམ་སྒྲོགས་ལ་སོང་།།
འབྲུག་འགྲོ་ཁར་ཐེངས་གསུམ་མ་གྲགས་ན།།
དགུང་སྔོན་པོའི་གོ་ན་ངོ་རེ་ཚ།།
སྡེ་ཆེན་པོ་ཡག་གི་ད་ཁུགས་ནས།།
རོགས་འགྲོ་ཁར་ཚིག་གསུམ་ཤོད་ལ་སོང་།།
རོགས་འགྲོ་ཁར་ཚིག་གསུམ་མ་བཤད་ན།
ཕྱི་ན་ཟླའི་གོ་ན་ངོ་རེ་ཚ།།
༸ སྟོད་རི་ཆེན་རི་ཆུང་སྐོར་ནས་འགྲོ།།
212



སྟོད་རི་ཆེན་ལབ་ཙེ་བསྟོད་ལ་འགྲོ།།
ནང་སྲོག་ཤིང་བསྟོད་ཁོམ་མ་བྱུང་ན།།
ཕྱི་བལ་དཀར་མུ་ཐག་འཐེན་ན་འགྲོ།།
ས་སྡེ་ཆེན་སྡེ་ཆུང་སྐོར་ར་འགྲོ།།
སྡེ་ཆེན་པོའི་རོགས་ལོར་ཐུག་ལ་འགྲོ།།
ཞེ་མཐུན་ནས་འདུག་ཁོམ་མ་བྱུང་ན།།
ཁ་བགད་ལེ་ཚིག་གསུམ་བཤད་ལ་འགྲོ།།
མོ དགུང་ཉི་མ་ཁ་ལ་གསེར་བཟང་ཁ།།
ང་གསེར་བཟང་གསེར་ལ་མཇལ་འདོད་ཡོད།།
ཇལ་འདོད་ཡོད་ལ་བྲ་མ་བྲེལ།།
བྲ་མ་བྲེལ་ལ་མཇལ་ནས་ཅི།།
ཁ་ཕྱིར་འཁོར་རྒྱག་དུས་ཡུན་གིས་མཇལ།།
མཇལ་
རོགས་ཆུང་ལོའི་ཁ་ལ་ཚིག་བཟང་ཁ།།
ང་ཚིག་བཟང་ཚིག་ལ་རྩེ་འདོད་ཡོད།།
རྩེ་འདོད་ཡོད་ལ་བྲ་མ་བྲེལ།།
བྲ་མ་བྲེལ་ལ་རྩེ་ནས་ཅི།
ཁ་ཕྱིར་འཁོར་རྒྱུག་ལ་ཡུན་གིས་རྩེ།།
ཕོ རྫ་ཁྲ་ཡག་དཀྱིལ་གི་ཆུ་མགོ།
213



འབྲོང་རྫ་ལ་ཐེངས་ཤིག་འཁོར་དུས།།
ཆུ་འཐུང་འདོད་མེད་ནི་མིན་ད།།
ནང་འབྲོང་བརྒྱ་སྔོན་ལ་བཞུར་ཐལ།།
ང་འབྲོང་ཕྲུག་རྗེས་ལ་ལུས་ཐལ།།
རྡོ་གཡའ་མ་གློང་ནས་འཐུང་རྒྱུ།།
འབྲོང་དེ་ཡི་འདུག་ཁོམ་ང་མེད།
སྡེ་ཆེན་པོའི་གྲོང་གི་རོགས་ལོ།།
ང་འདི་ནས་ལན་གཅིག་ཐུག་དུས།།
རོགས་འདུག་འདོད་མེད་ནི་མིན་ལ།།
ཕྱི་སྡེ་བའི་མིག་ལ་རན་མེད།།
ཡུལ་ཕ་མའི་བློ་ལ་བབས་མེད།།
གཏམ་མི་ཁ་འཁུར་རེ་རྩེ་རྒྱུ།
རོགས་དེ་ཡི་འདུག་ཁོམ་ང་མེད།།
མོ སྤྲིན་དགུང་ནས་འཐིབས་ནོ་ནད་པ་རེད།།
འབྲུག་ཐེངས་གསུམ་གྲགས་ནོ་སྨན་པ་རེད།།
ཆར་ཤག་སེ་བབས་ན་སངས་དྲག་རེད།
རོགས་མ་ཐུག་བསྡད་ནོ་ནད་པ་རེད།
ཚིག་སྐད་སྐུར་བྱས་ནོ་སྨན་པ་རེད།།
ཁ་ངོ་མ་ཐུག་ན་སངས་དྲག་རེད།།
2 3 4



ཡོ དགུང་ཨ་སྔོན་ཟེར་བ་གོས་སྔོན་རེད།།
ཁྱོད་འདུག་གི་དགུང་སྔོན་དལ་མོ་རེད།།
ང་འགྲོ་ཡི་ཉི་ཟླ་བྲེལ་མོ་རེད།།
བྲེལ་རུང་བྲེལ་བ་ལངས་གི་མེད།།
འགྲོ་ཁར་དགུང་ལ་ཤེས་གི་འཇུག།
འགྲོ་རྒྱུ་ཟེར་རེ་བཤད་ལ་འགྲོ།
དགུང་གཅིག་ན་མེད་རུང་བསམ་པ་རེད།།
རྨ་ཕ་རི་གྲོང་བ་སྡེ་ཆེན་རེད།།
ཁྱོད་འདུག་གི་བུ་མོ་དལ་མོ་རེད།།
ང་འགྲོ་གི་ཞི་ལི་བྲེལ་མོ་རེད།
བྲེལ་རུང་བྲེལ་བ་ལངས་གི་མེད།།
འགྲོ་ཁར་རོགས་ལོར་ཤེས་གི་འཇུག།
འགྲོ་རྒྱུ་ཟེར་རེ་བཤད་ལ་འགྲོ།
སྡེ་གཅིག་ན་མེད་རུང་བསམ་པ་རེད།།
21 5



བདེ་མོ་ཞུ་བའི་སྐོར།
ཕོ བྱ་གཤོག་ཐོག་བརྒྱ་ཡི་ནང་ནས།།
རྒོད་ཐང་དཀར་ཐེའུ་ཕྲན་འཚམས་པོ།།
སྟོད་བྲག་དམར་བསྐོར་རེ་འཕུར་དུས།།
སྒོ་དུང་རིའི་སྐུ་ཁམས་བདེ་མོ།།
རྟ་རྔོག་ཐོག་བརྒྱ་ཡི་ནང་ནས།།
རྟ་གྱི་ལིང་གྲོ་རྒྱ་འཚམས་པོ།།
ས་བྱང་ལམ་བསྐོར་རེ་རྒྱུག་དུས།།
རྒྱུག་གོམ་པའི་སྐུ་ཁམས་བདེ་མོ།
རོགས་ཁ་མཐུན་བརྒྱ་ཡི་ནང་ནས།།
རོགས་ཞེ་མཐུན་ཆུང་ལོ་འཚམས་པོ།།
སྡེ་ཆེན་པོ་བརྒྱུད་ལ་འགྲོ་དུས།།
ཁ་ལ་གཞས་སྐུ་ཁམས་བདེ་མོ།
མོ བྱ་ངང་བ་མཚོ་ཁར་འཕུར་དུས།།
ངས་བདེ་མོ་ཟེར་འདོད་མེད་རུང་།།
མཚོ་ལྗང་ལོ་མིག་ལ་ཡག་པས།།
21 6



ངས་བདེ་མོ་ཁ་ནས་ཤོར་ཐལ།།
རོགས་ཐེངས་གཅིག་རྩེ་ནས་འགྲོ་དུས།
ངས་བདེ་མོ་ཟེར་འདོད་མེད་རུང༌།།
རོགས་དགའ་ལོ་ཞེ་འདང་ཆེ་བས།།
ངས་བདེ་མོ་ཁ་ནས་ཤོར་ཐལ།།
ཡོ དགུང་ཉི་མ་གསེར་ནག་ལཉྫ་རེད།།
ནངས་སྔ་སེ་ཤར་ནོ་བུ་ལོན་རེད།
དགོང་ཕྱི་དྲོ་ནུབ་ཁར་བདེ་མོ་བྱོས།།
སང་ནངས་མོ་ཤར་གི་སྨོན་ལམ་འདེབས།།
སྨན་བུ་མོ་དུང་གི་སོ་སྒོ་ཅན།།
རོགས་ལན་གཅིག་རྩེ་ནོ་བུ་ལོན་རེད།།
རོགས་འགྲོ་ཁར་སྐུ་ལུས་བདེ་མོ་བྱོས།།
སང་ནངས་མོ་ཐུག་གི་སྨོན་ལམ་འདེབས།།
མོ རྟ་འདོ་བ་ངང་དཀར་ངང་ཡག་ཅན།།
སྲབ་བསིལ་མ་ཨ་ལུང་བརྡུངས་ཡག་ཅན།།
རྟ་ད་ཐེངས་རྒྱུག་གི་བདེ་མོ་བྱོས།།
ཐེངས་གཞུག་མ་ཞོན་གི་སྨོན་ལམ་རྒྱུག།
སྡེ་ཆེན་པོ་སྡེ་བ་སྡེ་ཡག་ཅན།
217



དེའི་ནང་གི་རོགས་ལོ་ཚིག་ཡག་ཅན།།
རོགས་ད་ཐེངས་རྩེ་གི་བདེ་མོ་བྱོས།།
རོགས་གཞུག་ཐེངས་རྩེ་གི་སྨོན་ལམ་རྒྱག།
མོ རྟ་འདོ་བ་གསེར་གྱི་གདོང་སྲབ་ཅན།།
རྟ་ཁྱོད་ལ་མ་ཞོན་བསམ་པ་མེད།།
དེང་ཕྱིན་ཆད་མི་ཞོན་འགྲོ་གི་ཡོད།།
རྟ་རྡོ་རའི་ནང་ནས་བདེ་མོ་བྱོས།།
སྨན་བུ་མོ་དུང་གི་སོ་སྒོ་ཅན།།
རོགས་ངེད་གཉིས་མ་རྩེ་བསམ་པ་མེད།།
དེང་ཕྱིན་ཆད་མི་འདུག་འགྲོ་གི་ཡོད།
རོགས་ན་ཟླའི་གྲལ་ནས་བདེ་མོ་བྱོས།།
མོ བྱ་རྨ་བྱ་མོན་ཡུལ་འཕུར་དུས།།
སྒོ་གསེར་མ་གྱིག་གེ་འཚམས་
འས་པོར།།
མགོ་སྤུ་དཀྲི་ལྡེམ་མེ་བདེ་མོ།།
དེང་ཕྱིན་ཆད་མཚོ་ཁར་འཁོར་ན།།
མཚོ་དར་ཞིང་དང་མའི་དེ་ཡིན།།
ཤིང་འདམ་བུ་དེ་ཡི་མཐོ་ཡིན།།
རོགས་ཆུང་ལོ་སྡེ་ཡུལ་བརྒྱུད་དུས།།
218



ཁའི་དུང་སོ་སུམ་ཅུ་འཚམས་པོར།།
ལུས་མདའ་སྨྱུག་དྲང་ངེ་བདེ་མོ།།
དེང་ཕྱིན་ཆད་སྡེ་ལ་འཁོར་ན།།
རོགས་ང་ཚོ་དང་མའི་དེ་ཡིན།།
འདང་ཞེ་བརྩི་དེ་ཡི་ཡན་ཡིན།།
ཡོ བདེ་མོ་གཅིག་ལ་བདེ་མོ་གཉིས།།
དགུང་སྔོན་པོའི་སྐུ་ལུས་བདེ་མོ་བྱོས།།
འབྲུག་འགྲོ་ས་དགུང་སྔོན་གནམ་རེད།།
བྱ་འཕུར་ས་རྒྱ་རྫོང་ནགས་རེད།།
འགངས་བདེ་མོ་ཟེར་ནི་མིན་ད།།
སང་ནངས་མོ་ཐུག་རོག་ཞིག་ལ།།
ལུས་རིན་ཆེན་ནོར་བུ་བདེ་མོ།
བདེ་མོ་གཅིག་ལ་བདེ་མོ་གཉིས།།
རོགས་ཆུང་ལོའི་སྐུ་ལུས་བདེ་མོ་བྱོས།།
ང་འགྲོ་ས་གཞན་ཡུལ་སྡེ་རེད།།
ཁྱོད་འདུག་ས་ཕ་མའི་རྩིབ་རེད།།
འགངས་བདེ་མོ་ཟེར་ནི་མིན་ད།།
སང་ནངས་མོ་ཐུག་ཚེ་ཞིག་ལ།།
ལུས་རིན་ཆེན་ནོར་བུ་བདེ་མོ་བྱོས།།
219



མོ མགོ་ལྷ་རི་བུམ་པ་འདྲ་བོ།།
མིག་ཁྲ་རིལ་སྐུ་ཁམས་བདེ་མོ།།
ཁྱོད་སྐུ་ཁམས་བདེ་ནས་བསྡད་ན།།
ང་རེ་རེ་ལྟ་རྒྱུ་མ་བརྗེད།།
ཁའི་དུང་སོ་སུམ་ཅུའི་བར་ནས།།
ལྕེ་དར་མའི་སྐུ་ཁམས་བདེ་མོ།
ཁྱོད་སྐུ་ཁམས་བདེ་ནས་བསྡོད་ན།།
ང་རེ་རེ་གླེང་རྒྱུ་མ་བརྗེད།།
ཡོ དགུང་ཨ་སྔོན་འཁོར་ལོ་རྩིབས་བརྒྱད་རེད།།
རྩིབས་བརྒྱད་པོར་བདེ་མོ་ཟེར་ནི་མིན།།
ས་དོག་མོ་པདྨ་འདབ་བརྒྱད་རེད།།
འདབ་བརྒྱད་པོ་འཚམས་པོར་བདེ་མོ་བྱོས།།
ནང་ན་ཟླ་འཁོར་ལོ་རྩིབས་བརྒྱད་རེད།།
རྩིབས་བརྒྱུད་པོར་བདེ་མོ་ཟེར་ནི་མིན།།
རོགས་ཆུང་ལོ་པདྨ་འདབ་བརྒྱད་རེད།།
འདབ་བརྒྱད་པོ་འཚམས་པོར་བདེ་མོ་བྱོས།།
མོ དགུང་སྔོན་པོ་ལྷ་ཡངས་ལྷོད་བདེ་རེད།།
བློ་མི་བདེར་གཏོང་ནོ་འབྲུག་ཆུང་རེད།།
220



ཆར་ཤུགས་སེ་བབས་ནོ་འགྲོ་ཞོར་རེད།།
འགྲོ་ཞོར་གི་དགུང་སྔོན་བདེ་མོ་བྱོས།།
སྡེ་ཆེན་པོ་ལྷ་ཡངས་ལྷོད་བདེ་རེད།།
བློ་མི་བདེར་གཏོང་ནོ་རོགས་ལོ་རེད།།
རོགས་ལན་གཅིག་རྩེ་ནོ་འགྲོ་ཞོར་རེད།།
འགྲོ་ཞོར་གི་དགའ་ལོ་བདེ་མོ་བྱོས།།
ཡོ རྟ་འདོ་བ་རྟ་མགྲིན་དམར་པོའི་སྲུང་།
སྒ་བེ་སེང་རིགས་གསུམ་མགོན་པོས་སྲུང་།།
ལམ་སྐྱ་མོའི་ཁུགས་ནས་བདེ་མོ་བྱོས།།
འཕྲང་དོག་མོའི་འགགས་ནས་འཚམས་པོ་བྱོས།།
སང་ནངས་མོ་སུ་ཡོད་སུ་མེད་རེད།
སུ་ཡོད་ཀྱང་ནམ་ཐུག་ཆ་མེད་རེད།།
མ་ཁྱོད་ཚོ་རྒྱལ་བ་རྒྱ་མཚོས་སྲུང་།།
མགོ་རལ་བ་སྒྲོལ་མ་སྔོན་མོས་སྲུང་།།
སྡེ་ཆེན་པོའི་གྲོང་ནས་བདེ་མོ་བྱོས།།
གླིང་མི་ཁའི་ཁ་ནས་འཚམས་པོ་བྱོས།།
སང་ནངས་མོ་སུ་ཡོད་སུ་མེད་རེད།།
སུ་ཡོད་ཀྱང་ནམ་ཐུག་ཆ་མེད་རེད།།
221



མོ བྱ་ཁུ་ལོ་སྙིང་ལ་རྗེ་བོ།།
གཤོག་རྒྱང་ངེ་རྒྱ་གར་འཕུར་དུས།།
མགོ་ཇོ་ཏོག་གྱིག་གེ་འཚམས་པོ།།
སྒྲོ་ནག་ཤ་ཤོལ་ལེ་བདེ་མོ།།
བྱ་འཕུར་རེ་ཕྱིར་འཁོར་རྒྱོབས་དང་།།
མགོ་སིལ་ཏོག་མི་ལྷུང་ཁྱོད་ལ་བསྒུག།
བྱ་ཐོན་ན་ཟེར་ར་བལྟ་ལ་འདུག།
རོགས་ཆུང་ལོ་སྙིང་ལ་རྗེ་བོ།།
ཁྱོད་སྡེ་མཐའ་བརྒྱུད་ལེ་འགྲོ་དུས།།
ཁའི་དུང་སོ་གྱིག་གེ་འཚམས་པོར།།
ལུས་རིན་ཆེན་ཁོམས་མེ་བདེ་མོ་བྱོས།།
རོགས་སོང་ནས་ཕྱིར་འཁོར་རྒྱོབས་དང་།།
ཚིག་སྙན་མོའི་མགོ་རྐང་སྒྲིག་ནས་འདུག།
རོགས་ཐོན་ན་ཟེར་ར་ལྟ་ལ་འདུག།
ཕོ སྟོད་དབུས་གཙང་ཆོས་ར་གླིང་བརྒྱད་རེད།།
གླིང་བརྒྱད་པོ་བདེ་མོ་ཟེར་ནི་མིན།།
ཆོས་ཚོགས་ཁང་སྒོ་ཆེན་བརྒྱབ་བཏང་ན།།
ཆོས་གསུང་གི་བན་ཆུང་བདེ་མོ་བྱོས།།
སྡེ་ཆེན་པོ་སྡེ་རུ་གླིང་བརྒྱུད་རེད།
222



གླིང་བརྒྱད་པོ་བདེ་མོ་ཟེར་ནི་མིན།།
གཏམ་མི་ཁས་ཁ་བཀར་བཏང་དང་ན།།
རོགས་རྩེ་གི་བུ་མོ་བདེ་མོ་བྱོས།།
མོ ངས་བསམ་གི་ལས་ལ་བསམས་ན།།
ལོ་གསུམ་ལ་ཁུ་བྱུག་བསམས་ན།།
ལོ་གསུམ་ལ་འདུག་རྒྱུ་ཕར་ཞོག།
ཟླ་གསུམ་གིས་འགྲོ་དགོས་ཟེར་ན།།
ངས་བདེ་མོ་ཁ་ནས་ཤོར་གི།
ངས་བསམ་གི་ལས་ལ་བསམས་ན།།
ལོ་གསུམ་ལ་རོགས་ལོ་བསམས་ན།།
ལོ་གསུམ་ལ་རྩེ་རྒྱུ་ཕར་ཞོག།
ཉིན་གསུམ་གིས་འགྲོ་དགོས་ཟེར་ན།།
ངས་བདེ་མོ་ཁ་ནས་ཤོར་གི།
ཕོ ཆུ་མི་འདུག་བཞུར་རེ་འགྲོ་ནོ་རེད།།
རྡོ་གྲམ་པ་མི་འགྲོ་འདུག་ནོ་རེད།།
ཆུ་རྨ་ཆུ་བཞུར་ཐག་རིང་མོ་རེད།
རྡོ་གྲམ་པ་གྱིག་གེ་བདེ་མོ་བྱོས།།
ཕོ་ང་ཚོ་མི་འདུག་འགྲོ་ནོ་རེད།།
223



མ་ཁྱོད་ཚོ་མི་འགྲོ་འདུག་ནོ་རེད།
ང་འགྲོ་སའི་ལམ་ཐག་རིང་མོ་རེད།།
མ་ཁྱོད་ཚོ་འཚམས་པོར་བདེ་མོ་བྱོས།།
མོ འབྲུག་ཕོ་ཆུང་མི་འདུག་འགྲོ་ནོ་རེད།།
དགུང་སྔོན་པོ་མི་འགྲོ་འདུག་ནོ་རེད།།
ཁྱོད་འགྲོ་ཁའི་འབྲུག་ཆུང་བདེ་མོ་བྱོས།།
སྔོ་སེང་ངེ་རྗེས་ནས་ལྟ་ལ་འདུག།
ཆར་ཡང་ཡང་འབབ་གི་སྨོན་ལམ་རྒྱག།
བོ་ཁྱོད་ཚོ་མི་འདུག་འགྲོ་ནོ་རེད།།
མ་ང་ཚོ་མི་འགྲོ་འདུག་ནོ་རེད།།
ཁྱོད་འགྲོ་ཁའི་དགའ་ལོ་བདེ་མོ་བྱོས།།
ངོ་ཤོར་རེ་རྗེས་ནས་ལྟ་ལ་འདུག།
རོགས་ཡང་ཡང་ཐུག་གི་སྨོན་ལམ་རྒྱག།
ཡོ རྟ་འདོ་བ་རྟ་མགྲིན་དམར་པོས་སྲུང་།།
ས་ལྷུ་བཞི་དགའ་ལྡན་གསེར་ཁྲིས་སྲུང་།།
ལོ་གཞུག་གི་ཞོན་ཚེ་བདེ་མོ་བྱོས།།
མཛོ་ཁྱུང་དཀར་ཁྲི་ཀའི་ཡུལ་ལྷས་སྲུང་།།
ཁལ་ལྗིད་མོ་སྣང་རའི་གསེར་སྐུས་སྲུང་།།
224



ལོ་གཞུག་གི་དགལ་ཚེ་བདེ་མོ་བྱོས།།
རོགས་ཆུང་ལོ་རིགས་གསུམ་མགོན་པོས་སྲུང་།།
ཁ་ཚིག་གསུམ་རྗེ་བཙུན་མགུར་མས་སྲུང་།།
ལོ་གཞུག་གི་ཐུག་ཚེ་བདེ་མོ་བྱོས།
མོ བྱ་ཁུ་བྱུག་རྒྱ་གར་འཕུར་དུས།
ངའི་སེམས་ནས་འཕུར་ན་འདོད་མེད།།
བྱ་མ་འཕུར་ཟེར་སྲོལ་མེད་གི།
བྱ་འུ་གཉིས་ཐུག་ཚེ་བདེ་མོ།།
ཐུག་བཏང་ན་སེམས་ནས་མ་བརྗེད།།
ཕོ་ཁྱོད་ཚོ་རང་ཡུལ་འགྲོ་དུས།།
ངའི་སེམས་ནས་སོང་ན་འདོད་མེད།།
རོགས་མ་འགྲོ་ཟེར་སྲོལ་མེད་གི།
རོགས་འུ་གཉིས་ཐུག་ཚེ་བདེ་མོ།
ཐུག་བཏང་ན་སེམས་ནས་མ་བརྗེད།།
225



རོགས་མི་བརྗེད་པའི་སྐོར།
ཡོ སྟོད་འགུག་གི་འགུག་ལུང་གོང་མ་ནས།།
གོས་འབྲུག་མ་རྫ་ཁའི་སྨུག་ལ་འགུགས།།
གོས་རི་མོ་རྫ་ཆུའི་འོད་ལ་འགུགས།།
གོས་ཡག་བཞིན་ཁེར་མོ་ཟེར་ནི་མིན།།
གཅིག་གོན་གི་འཇམ་ཤ་བརྗེད་མེད་ཡིན།།
སྟོད་འགུག་གི་འགུག་ལུང་ཞོལ་མ་ནས།།
རོགས་ཆུང་ལོ་རྗེ་བཙུན་སྒྲོལ་མར་འགུག།
ཚིག་སྙན་མོ་དམ་པའི་ཆོས་ལ་འགུག།
རོགས་ཡག་བཞིན་ཁེར་མོ་ཟེར་ནི་མིན།
གཅིག་རྩེ་གི་སྣང་བ་བརྗེད་མེད་ཡིན།།
མོ བན་སེར་མོའི་བསམ་པ་དུང་རེད།།
དུང་འབུད་ས་དབུས་གཙང་ཡུལ་རེད།།
དབུས་སེར་པོ་ཁ་ཐག་རིང་རུང་།།
དུང་དཀར་པོ་བརྗེད་ཐབས་མེད་གི།
རོགས་ཆུང་ལོའི་སྐྱེས་ལུས་སྨྱུག་རེད།།
226



སྨུག་སྐྱེས་ས་འབོ་རའི་ཀླད་རེད།།
ས་འབོ་ར་ཁ་ཐག་རིང་རུང་།།
སྨྱུག་ཚིགས་དྲུག་བརྗེད་ཐབས་མེད་གི།
ཕོ རྟ་འདོ་བ་སྙིང་ལ་རྗེ་བོ།།
གཅིག་མ་ཞོན་ལོ་གསུམ་འགོར་ཡོད།།
ལོ་འགོར་ཡང་ཡིད་ནས་བརྗེད་མེད།།
རྟ་ཟེར་རེ་གླེང་གི་ངས་ཡོད།།
རོགས་ཆུང་ལོ་སྙིང་ལ་རྗེ་བོ།།
གཅིག་མ་ཐུག་ལོ་གསུམ་འགོར་ཡོད།།
ལོ་འགོར་ཡང་ཡིད་ནས་བརྗེད་མེད།།
རོགས་ཟེར་རེ་གླེང་གི་ངས་ཡོད།།
མོ ནགས་ཅ་ལ་འདྲ་ཡི་མགོ་ནས།།
བྱ་གཡུ་ཏོག་འདྲ་བོར་ཤོད་ལ།།
ལོ་འགོར་ཡང་བྱ་ཞིག་མི་བཙལ།
ཐག་རིང་ཡང་ཡིད་ནས་མི་བརྗེད།།
སྡེ་མར་ཁུ་འདྲ་ཡི་ནང་གི།
རོགས་མེ་ཏོག་འདྲ་བོར་ཤོད་ལ།།
ལོ་འགོར་ཡང་རོགས་ཤིག་མི་བཙལ།།
227



ཐག་རིང་རུང་ཡིད་ནས་མི་བརྗེད།།
ཡོ རྟ་ད་ཀར་པོ་གོམ་ལག་ཅན་པོ།།
ཚེ་གང་གི་བློ་རྟ་ཟེར་རྒྱུ།།
སུ་ཡིན་རུང་སྔོན་ལས་མེད་གི།
སྒ་བེ་སང་ལན་རེར་བསྟད་ནོ།།
སུ་ཡིན་རུང་ཡིད་ནས་མ་བརྗེད།།
རོགས་ཆུང་ལོ་ཞེ་འདང་ཅན་པོ།།
ཁྱིམ་གཅིག་གི་བཟའ་ཚང་ཟེར་རྒྱུ།།
སུ་ཡིན་རུང་སྔོན་ལས་མེད་གི།
རོགས་སྡེ་ནས་ལན་རེར་རྩེ་ནོ།
སུ་ཡིན་རུང་ཡིད་ནས་མ་བརྗེད།།
མོ བྱ་ཁུ་བྱུག་སྙིང་ལ་རྗེ་བོ།།
ཤིང་ཙན་དན་སྡོང་བོའི་མགོ་ནས།།
གཤོག་རྒྱང་ངེ་གྲགས་ནོ་བསམ་ན།
མགོ་སིལ་ཏོག་ཡིད་སེམས་སྐྱིད་གི།
ངའི་ཡར་སྐྱེས་ལོ་མའི་སྟེང་ལ།།
ནམ་ཡིན་རུང་འཁོར་ར་ཤོག་ར།།
མགོ་སིལ་ཏོག་མ་ཐོར་བསྡད་ཡོད།།
228



རོགས་ཆུང་ལོ་སྙིང་ལ་རྗེ་བོ།།
སྡེ་མི་གཅིག་གཞན་སྡེའི་གྲོང་ནས།།
གཉོམ་བཏང་ངེ་གླེང་ནོ་བསམ་ན།།
སེམས་བསམ་པའི་སྟེང་ནས་དགའ་གི།
ཁྱོད་རང་སྡེ་ན་ཟླའི་གྲལ་ལ།།
ནམ་ཡིན་རུང་འཁོར་ར་ཤོག་ར།།
འདང་ཞེ་བརྩེ་མ་བརྗེད་བསྡད་ཡོད།།
ཡོ རྨ་ཕ་རིའི་ཟབ་མོ་ནགས་ནས།།
ཤིང་གསར་སྐྱེས་སྡོང་ཕྲུག་འཕྲོ་ནས།།
ཤིང་གཅོད་གི་དབང་སྐལ་མེད་ཀྱང་།།
སྟས་རྒྱག་གི་བུ་ལོན་འཁོར་ཡོད།།
ས་གཞན་ནས་ཤིང་བརྒྱ་ཡོད་ཀྱང་།
ཤིང་དྲང་ཤ་ཅན་པོ་མི་བརྗེད།།
རྨ་ཕ་རིའི་སྡེ་ཆེན་གྲོང་ནས།།
འདང་ཅན་གི་རོགས་ལོའི་འཕྲོ་ན།།
རོགས་རྩེ་གི་དབང་སྐལ་མེད་ཀྱང་།།
ཚིག་གཤད་རྒྱུའི་བུ་ལོན་འཁོར་ཡོད།།
ས་གཞན་ནས་ན་ཟླ་མང་རུང་།།
འདང་ཞེ་བརྩེ་ཡིད་ནས་མི་བརྗེད།།
229



མོ རྫ་ཁྲ་ཡག་བུམ་པ་འདྲ་བོ།
ངས་ཡིད་ནས་དྲན་རྒྱུ་མེད་གི།
ནང་རྫ་ཆུ་གུར་ཀུམ་འདྲ་བོ།།
ནམ་ཡིན་ཡང་བརྗེད་རྒྱུ་མེད་གི།
ཡུལ་ཕ་མ་གཅེས་སེམས་ཅན་པོ།།
ངས་ཡིད་ལ་དྲན་རྒྱུ་མེད་གི།
རོགས་ཆུང་ལོ་བུ་ཕྲུག་འདྲ་བོ།།
ནམ་ཡིན་ཡང་བརྗེད་རྒྱུ་མེད་གི།
ཡོ དགུང་སྔོན་པོ་གྲུ་བཞི་གླིང་བརྒྱད་རེད།
གླིང་བརྒྱད་པོ་ཡིད་ལ་དྲན་གི་མེད།།
འབྲུག་ཕོ་ཆུང་ཡིད་ནས་བརྗེད་གི་མེད།
བརྗེད་གི་མེད་རུང་རིག་གི་མེད།།
ས་གར་སོང་ཕྱོགས་ན་གླེང་གི་ཡོད།།
ཕྱི་སྡེ་བ་གྲུ་བཞི་གླིང་བརྒྱད་རེད།
གླིང་བརྒྱད་པོ་ཡིད་ལ་དྲན་གི་མེད།།
རོགས་དགའ་ལོ་ཡིད་ནས་བརྗེད་གི་མེད།།
བརྗེད་གི་མེད་རུང་རིག་གི་མེད།།
ས་གར་སོང་ཕྱོགས་ན་གླེང་གི་ཡོད།།
230



མོ ཁ་ཡར་འཁོར་སྤང་དཀར་ཀླད་ནས།།
རྟ་འདོ་བ་མི་འདུག་འགྲོ་དགོས་གི།
རྟ་སོང་སའི་ས་ནས་མ་བརྗེད་རོ།།
ས་ཕོག་སའི་ས་ནས་ཅི་ལ་བརྗེད།།
ཁ་མར་འཁོར་སྡེ་ཆེན་གྲོང་ནས།།
ཕོ་ཁྱོད་ཚོ་མི་འདུག་འགྲོ་དགོས་གི།
རོགས་སོང་སའི་ས་ནས་མ་བརྗེད་ར།།
ང་འདུག་སའི་ཡུལ་ནས་ཆེ་བརྗེད།།
ཕོ ནགས་རྒྱ་རྫོང་གསེར་ཕྲུགས་ཕྱུགས་མོ་རེད།།
བྱ་བབས་ནོ་ཀ་ལ་པིང་ཀ་རེད།།
བྱ་ཁྱོད་ཚོའི་སེམས་ནས་མ་བརྗེད་ར།།
ཤིང་གསོམ་དཀར་སྡོང་བོས་བརྗེད་སྲོལ་མེད།།
རོགས་འགྲོགས་ནོ་བཅོ་ལྔ་ཉི་ཤུ་རེད།།
ཚིག་བཤད་ནོ་སྐྱབས་མགོན་མགུར་མ་རེད།།
མ་ཁྱོད་ཚོའི་སེམས་ནས་མ་བརྗེད་ར།།
ཕོ་ང་ཚོའི་སེམས་ནས་བརྗེད་སྲོལ་མེད།།
མ
མོ དགུང་ཉི་མ་དྲོད་ཁོལ་ཅན་པོ།།
ཁྱོད་ཤར་རེ་འདུག་ནི་མ་རེད།།
231



གཅིག་ཤར་ནས་ནུབ་རག་ཞིག་ལ།།
དགུང་ཉི་མའི་དྲོད་ཁོལ་མི་བརྗེད།།
རོགས་དགའ་ལོ་ཞེ་འདང་ཅན་པོ།།
ཁྱོད་ཡུན་རིང་འདུག་ནི་མ་རེད།།
གཅིག་རྩེ་ནས་ཐུག་རག་ཞིག་ལ།།
རོགས་ཞེ་འདང་ཡིད་ནས་མི་བརྗེད།
ཐོ དགུང་འདི་ན་སྐར་ཚོགས་ཁྲི་མ་འབུམ།།
ངས་ཁྲི་མ་འབུམ་ལ་ལྟ་གི་མེད།།
ནམ་ལངས་སྐར་ཆེན་རིག་གི་མེད།།
རིག་གི་མེད་ཀྱང་བརྗེད་གི་མེད།།
ས་གར་སོང་ཕྱོགས་ན་འདྲི་གི་ཡོད།།
སྡེ་འདི་ན་རོགས་ལོ་ཁྲི་མ་འབུམ།།
ངས་ཁྲི་མ་འབུམ་ལ་ལྟ་གི་མེད།།
ཞེ་མཐུན་རོགས་ལོ་རིག་གི་མེད།།
རིག་གི་མེད་ཀྱང་བརྗེད་གི་མེད།།
ས་གར་སོང་ཡུལ་ན་གླེང་གི་ཡོད།།
མོ ལ་རིང་བོ་ད་རྒྱའི་ལ་རིང་རེད།།
ལ་ཟླུམ་སེ་གཅོད་ནོ་འདོ་བ་རེད།།
232



ལ་བརྗེད་ཀྱང་འདོ་བ་བརྗེད་མེད་ཡིན།།
ནམ་རིང་མོ་བཅུ་བའི་ནམ་རིང་རེད།།
ནམ་གསལ་སེ་གཏོང་ནོ་དགའ་ལོ་རེད།
ནམ་བརྗེད་ཀྱང་རོགས་ལོ་བརྗེད་མེད་ཡིན།།
ཕོ སྟོད་རི་ཆེན་སྨུག་པས་མགོ་ནས་བཟུང་།།
སྨུག་མགོ་ནས་བཟུང་ན་དྭངས་རྒྱུ་མེད།།
རོགས་འུ་གཉིས་ཞེ་འདང་ཡིད་ལ་བཟུང་།།
འདང་ཡིད་ལ་བཟུང་ར་བརྗེད་རྒྱུ་མེད།།
མོ ནགས་ཅ་ལ་འདྲ་བོའི་མགོ་ནས།།
གཡུ་དྲུག་དཀར་འདྲ་བའི་ཁུ་བྱུག།
གསུང་སྙན་མོ་བརྗོད་ལེ་ཐོན་ཚེ།།
མགོ་ལོ་མ་མི་སྐམ་ཁྱོད་ལྟ།།
མགོ་སིལ་ཏོག་མི་ལྷུང་ཁྱོད་སྐུག།
ཨེ་གོ་ལེ་བྱ་རྒྱལ་ཁུ་བྱུག།
དལ་ལྷོད་ལེ་སེམས་ལ་དེ་བཟུང་།།
སྡེ་མར་ཁུ་འདྲ་བོའི་ནང་ནས།།
རོགས་དགའ་ལོ་མེ་ཏོག་འདྲ་བོ།།
ཁ་བགད་ལེ་ཐུག་ཚེ་ཞིག་ལ།།
233



ང་ཐག་ཉེ་རོགས་ལ་མི་བརྩེ།།
ངས་ཐག་རིང་དགའ་ལོ་མི་བརྗེད།།
ཨེ་གོ་ལེ་ཆུང་དུས་དགའ་ལོ།།
དལ་ལྷོད་ལེ་སེམས་ལ་འདི་བཟུང་།།
ཡོ ཟླ་བཞི་བའི་རྩྭ་སྐུ་འོ་མ་རེད།།
རྩྭ་སྐྱ་སྐྱ་ལོག་ཀྱང་བརྗེད་མེད་ཡིན།།
རོགས་ཆུང་ལོ་བཅོ་ལྔའི་ལྷ་ཟླ་རེད།།
མགོ་དཀར་པོ་ལོག་ཀྱང་བརྗེད་མེད་ཡིན།།
མོ དགུང་ཨ་སྔོན་དཀྱིལ་གི་ཕོ་ཆུང་འབྲུག།
དབྱར་ཆར་ཆུ་འབབ་པའི་མཐུན་པ་རེད།།
འབྲུག་གྲགས་ནས་སོང་རུང་བརྗེད་མེད་ཡིན།།
སྡེ་ཆེན་པོ་དཀྱིལ་གི་ན་ཆུང་རོགས།།
ལོ་བཅོ་ལྔའི་ཐོག་གི་ཞེ་མཐུན་རེད།།
རོགས་རྩེ་ལེ་སོང་རུང་བརྗེད་མེད་ཡིན།།
ཡོ རྟ་འདོ་བ་སྙིང་ལ་རྗེ་བོ།།
ཁྱོའི་རྔོག་ཆུང་གཡས་པའི་ནང་ལ།།
གོས་དར་མཚོན་སྣ་ལྔའི་སྲུང་ཡོད།།
རྟ་གཡང་བ་ཅན་ཞིག་ཡིན་ན།།
234



སྒོ་གང་ཡིན་རྒྱབ་ལ་ཆེ་ལེན།
ང་རྟ་བདག་ཡིད་ནས་ཆེ་བརྗེད།།
རོགས་ཆུང་ལོ་སྙིང་ལ་རྗེ་བོ།།
ཁྱོའི་གངས་དཀར་དྲན་པའི་སེམས་ལ།།
ཆོས་བདེན་པ་བདུན་གི་མནའ་ཡོད།།
རོགས་བསམ་པ་ཅན་ཞིག་ཡིན་ན།
མི་གང་ཡིན་ཁ་ལ་ཆེ་ཉན།།
ཕོ་ང་ཚོ་སེམས་ནས་ཆེ་བརྗེད།།
མོ ཆུ་རྨ་ཆུའི་རབ་ཁ་འབུད་དུས་སུ།།
ཆུ་ཐད་གིས་གཅོད་མཁན་ཆུ་བ་རེད།།
ཆུ་བརྗེད་ཀྱང་ཆུ་བ་བརྗེད་མེད་ཡིན།།
སྡེ་ཆེན་པོ་ཁ་ལམ་བརྒྱུད་དུས་སུ།
གཏམ་མི་ཁ་འཁུར་གྲོགས་རོགས་ལོ་རེད།།
སྡེ་བརྗེད་ཀྱང་རོགས་ལོ་བརྗེད་མེད་ཡིན།།
ཕོ ང་ཐང་དཀར་རྒོད་པོའི་བུ་རྒྱུད་ཡིན།།
ང་བྱ་རྒྱལ་ཁྱུང་གི་ཚ་བོ་ཡིན།།
རི་གང་ཡིན་མགོ་ལ་མི་འབབ།།
ངས་འབབ་སའི་རི་དེ་མི་བརྗེད།།
235



ང་ཁ་དཀར་རྐྱང་གི་བུ་རྒྱུད་ཡིན།།
ང་གྱི་ལིང་འདོ་བའི་ཚ་བོ་ཡིན།།
ས་གང་ཡིན་ཐང་ནས་མི་རྒྱུག།
ངས་རྒྱུག་སའི་ཐང་དེ་མི་བརྗེད།།
ང་ཕ་བཟང་ཞིག་གི་བུ་རྒྱུད་ཡིན།།
ང་ཞང་བཟང་ཞིག་གི་ཚ་བོ་ཡིན།
ང་གང་ཡིན་རོགས་ལོར་མི་བརྩེ།།
ངས་རྩེད་སའི་རོགས་དེ་མི་བརྗེད།།
མོ རོགས་ཆུང་ལོའི་སོ་སྒོ་དུང་རེད།།
དུང་དཀར་པོ་དབུས་གཙང་ཡུལ་རེད།།
དབུས་སེར་པོ་ཁ་ཐག་རིང་རུང་།།
དུང་དཀར་པོ་བརྗེད་ཐབས་མེད་གི།
རོགས་ཆུང་ལོའི་སྐྱེས་ལུས་སྨྱུག་རེད།།
སྨྱུག་སྐྱེ་ས་བལ་བོ་ཡུལ་རེད
ས་བལ་བོ་ཁ་ཐག་རིང་རུང་།།
སྨྱུག་ཚིགས་དྲུག་བརྗེད་ཐབས་མེད་གི།
ཚོ རྟ་འདོ་བ་སྙིང་ལ་རྗེ་བོ།།
ཤ་ཤེད་མོ་རྒྱུས་རྒྱུ་མེད་ནོ།
236



ཟླ་གསུམ་པས་གནོད་ནི་ལོས་ཡིན།།
རྒྱུག་གོམ་པ་དལ་རྒྱུ་མེད་ནོ།
སྲབ་བསིལ་མར་ཁེག་ནི་ལོས་ཡིན།།
རོགས་ཆུང་ལོ་སྙིང་ལ་རྗེ་བོ།།
ཚིག་སྙན་ཡོ་གོ་རྒྱུ་མེད་ནོ༎
ཡུལ་ཕ་མར་སྐྲག་ནི་ལོས་ཡིན།།
རོགས་ཞེ་འདང་བརྗེད་རྒྱུ་མེད་ནོ།།
ཕོ་ང་ཚོར་ཁེག་ནི་ལོས་ཡིན།།
མོ ས་རྨ་རི་གཅན་ཚའི་ཐང་ནས།།
རྟ་འདོ་བར་གསེར་སྒ་བསྟད་ཡོད།།
བརྒྱུག་མ་ཐུབ་བྱང་ལམ་མཚམས་ན་ཡོད།།
བརྗེད་མ་ཐུབ་གངས་དཀར་སེམས་ན་ཡོད།།
རྟའི་གོམ་ལག་འཚམས་ན་ཡུན་གིས་རྒྱུག།
སྡེ་ཆེན་པོ་རྩེ་རའི་ནང་ནས།།
རོགས་དགའ་ལོར་ཚིག་གསུམ་བཤད་ཡོད།
བརྩེ་མ་ཐུབ་སྡེ་ཆེན་གྲོང་ན་ཡོད།
བརྗེད་མ་ཐུབ་གངས་དཀར་སེམས་ན་ཡོད།།
རོགས་ཚེ་ཐག་རིང་ན་ཡུན་གིས་བརྩེ།
237



ལོ མཚོ་སྔོན་པོའི་ཚྭ་མཚོ་ཁ་ནས།།
གཡུ་དྲུག་དཀར་མཚོ་ཡི་གཞུང་མ་རེད།།
ལེན་ཟེར་རྒྱུ་མཚོ་ཀླུང་ཆ་མེད་ཡིན།།
སྐྱུར་ཟེར་རྒྱུ་དྲུག་དཀར་བརྗེད་མེད་རེད།།
རྨ་ཕ་རིའི་ཚོ་དྲུག་གྲོང་ནས།།
རོགས་ཁྱོད་ཚོ་སྡེ་བའི་གཞུང་མ་རེད།།
རྩེ་ཟེར་རྒྱུ་སྡེ་བ་ཆ་མེད་ཡིན།།
སྒྱུར་ཟེར་རྒྱུ་རོགས་ལོ་བརྗེད་མེད་རེད།།
མོ མཛོ་ཁྱུང་དཀར་སྙིང་ལ་རྗེ་བོ།།
ཁྱོའི་གཡས་རྭ་དངུལ་དཀར་ཤན་མ་རེད།
གཡོན་རྭ་འབྲོང་རྭ་སྨུག་པོ་རེད།།
ཁྱོའི་གཡས་རུ་ཤན་མ་ཡག་ནི་གི།
གཡོན་རྭ་སྨུག་པོ་ཆེ་བརྗེད་ར།།
གཡས་རུ་ཤན་མ་མི་བརྗེད་གི།
རོགས་ཆུང་ལོ་སྙིང་ལ་རྗེ་བོ།།
ཁྱོའི་ཕྱི་འཕྱོར་ཚིག་གསུམ་ཁ་བརྡ་རེད།།
ཁྱོའི་ནང་འཕྱོར་ཞེ་ལ་སྣང་བ་རེད།།
ཁྱོའི་ཕྱི་འཕྱོར་ཁ་ཚིག་སྙན་ནི་གི།
ནང་འཕྱོར་སྣང་བ་ཆེ་བརྗེད་ར།།
238



ཕྱི་འཕྱོར་ཁ་ཚིག་མི་བརྗེད་གི།
ཡོ ཡར་བལྟས་གི་དགུང་སྔོན་གནམ་ནས།།
གན་བལྟས་ལེ་མིག་ལ་ཡག་ནོ།
སྤྲིན་དཀར་ནག་བར་གི་འབྲུག་རེད།
འབྲུག་དགུང་ནས་སང་སེ་གྲགས་ནོ།།
ནམ་ཡིན་ཡང་བརྗེད་རྒྱུ་མེད་གི།
མར་བལྟས་གི་སྡེ་ཆེན་གྲོང་ནས།།
གན་བལྟས་ལེ་མིག་ལ་ཡག་ནོ།།
གཏམ་མི་ཁའི་བར་གི་རོགས་རེད།།
རོགས་ཆུང་ལོས་ཚིག་གསུམ་བཤད་ནོ།།
ནམ་ཡིན་ཡང་བརྗེད་རྒྱུ་མེད་གི།
མོ ཆུ་བཟང་གཡུ་ལུང་ཐང་ནས།།
འབྲུག་ཡུན་གིས་གྲགས་འདོད་ཡོད་ཀྱང་།།
ཆུ་སྤྲིན་ནག་པོའི་རྐྱེན་གྱིས།།
འབྲུག་ཡུན་གིས་གྲགས་ཁོམ་མེད་ཐལ།།
ངའི་ཞེ་ཕྱོགས་ཆུ་ལ་ཆགས་ནས།།
བློ་སེམས་པ་མ་བདེ་བསྡད་ཡོད།།
ནམ་ཡིན་ཡང་བརྗེད་ཁ་དོཀའ་གི།
239



སྡེ་ཚོ་དྲུག་རང་སྡེ་གྲོང་ནས།།
་རོགས་ཡུན་གིས་རྩེ་འདོད་ཡོད་ཀྱང་།།
ཕྱི་སྡེ་བའི་མི་ཁའི་རྐྱེན་གྱིས།།
རོགས་ཡུན་གིས་རྩེ་དབང་མེད་ཐལ།།
ང་ཞེ་ཕྱོགས་རོགས་ལ་ཆགས་ནས།།
བློ་སེམས་པ་མ་བདེ་བསྡད་ཡོད།།
ནམ་ཡིན་ཡང་བརྗེད་ཁ་དཀའ་གི།
ཡོ སྐྱིད་འཛམ་གླིང་ཁེབས་གི་ཉི་མ།
ཁྱོད་མ་འཆར་ཚང་ན་ཡོད་དུས།།
ངས་ཨེ་འཆར་རེ་བ་བྱས་ཡོད།།
ཤར་བཏང་གི་དུས་ཚོད་ཞིག་ལ།།
འདི་དུང་ཕྱོགས་དུང་རི་མགོ་ནས།།
དུང་འདྲ་ཡི་ཟླ་བ་ཚེས་རུང་།།
སྐྱིད་འཛམ་གླིང་ཉི་མའི་དྲོད་ཁོལ།།
བརྗེད་འགྲོ་གི་བསམ་པ་ང་མེད།
གཞོན་ན་ཆུང་ཕ་བཟང་བུ་མོ།།
ཁྱོད་མ་རྩེ་གྲོང་ན་ཡོད་དུས།།
ངས་ཨེ་རྩེ་རེ་བ་བྱས་ཡོད།།
རྩེས་བཏང་གི་དུས་ཚོད་ཞིག་ལ།།
24 0



སྟོད་ལྷ་ཡུལ་ལྷ་ཁང་ནང་གི།
ལྷའི་བུ་མོ་ས་ལ་བྱོན་རུང་།།
རོགས་ངེད་གཉིས་བར་གི་ཞེ་འདང་།།
བརྗེད་འགྲོ་གི་བསམ་པ་ང་མེད།།
མོ རྨ་ཕ་རིའི་སྟག་བཟང་ནགས་ནས།།
ཤིང་སྟག་པ་བསྟོད་ནི་མིན་ར།།
འབྲུ་ཤུག་སྐྱེས་རྒྱ་ཅན་པོ།།
ཡིད་ཞིག་ནས་བརྗེད་རྒྱུ་མེད་གི།
མགོ་སྣེ་ལོ་ལྗང་ཤ་ཆེ་ནོ།།
ནགས་རིག་དུས་བརྒྱ་རེར་བལྟས་ནས།།
སྨད་སྡེ་ཆེན་ཁྲོམ་པའི་གྲལ་ནས།།
རོགས་དགའ་ལོར་བསྟད་ནི་མིན་རོ།།
རོགས་ཞེ་མཐུན་ཕ་མ་འདྲ་བོ།
ཡིད་ཞིག་ནས་བརྗེད་རྒྱུ་མེད་གི།
ཁ་ཚིག་གསུམ་མགུར་མ་འདྲ་བོ།།
སྡེ་རིག་དུས་བརྒྱ་རེར་ཉན་ནས།།
ལོ རྟ་འདོ་བ་གོམ་པ་ཅན་པོ།།
སྟོད་བྱང་ལམ་བརྒྱུད་ལ་འགྲོ་དུས།།
ངའི་ཡིད་ལ་བརྒྱ་རེ་དྲན་གི།
24 1



སྒ་བསྟད་ལས་ལམ་ལ་ཆས་དུས།།
ཡིད་གཏིང་ནས་བརྗེད་ཐབས་མེད་གི།
རོགས་ཆུང་ལོ་ཁ་ཚིག་ཅན་པོ།།
སྡེ་ཆེན་པོ་བརྒྱུད་ལེ་འགྲོ་དུས།།
ངའི་ཡིད་ལ་བརྒྱ་རེ་དྲན་གི།
ཚིག་བཤད་ལས་ལམ་ལ་ཆས་དུས།།
ཡིད་གཏིང་ནས་བརྗེད་ཐབས་མེད་གི།
མོ སྨད་རྒྱ་ནག་ཚོང་རའི་ནང་ནས།།
གོས་འབྲུག་མ་འཁོར་ལོ་ཅན་པོ།།
ངའི་ཡིད་ལ་བརྒྱ་རེ་དྲན་གི།
གོས་ཁ་ཐིག་གསེར་སྐུད་ཕྲ་མོ།།
ཡིད་ཞིག་ནས་བརྗེད་ཐབས་མེད་གི།
སྡེ་ཆེན་པོ་རྩེ་རའི་ནང་ནས།།
རོགས་ཆུང་ལོ་ཞེ་འདང་ཅན་པོ།།
ཡིད་ཞིག་ལ་བརྒྱ་རེ་དྲན་གི།
ཚིག་སྙན་མོ་མགུར་མ་འདྲ་བོ།།
ངའི་ཡིད་ནས་བརྗེད་ཐབས་མེད་གི།
ཡོ སྟོད་དབུས་གཙང་ཆོས་རའི་ནང་གི།
242



ལྷ་བྱམས་པ་བྱིན་རླབས་ཅན་པོ།།
སེམས་དད་པའི་ཕྱག་གསུམ་ངས་འཚལ།།
ད་ཐེངས་གི་མཆོད་བཤམ་ཁྱོད་བྱེད།
ཚེ་ཕྱི་མར་གཤིན་རྗེའི་མདུན་ནས།།
ཁྱོས་མ་བརྗེད་ཡིད་ལ་ང་བཟུང་།།
སྡེ་ཆེན་པོ་རྩེ་རའི་ནང་གི།
རོགས་ཆུང་ལོ་ཞེ་འདང་ཅན་པོ།།
ཁ་བགད་ལས་ཚིག་གསུམ་ཁྱོད་བཤད།།
ད་ཐེངས་གི་རྩེ་རྔ་ངས་སྐྱོང་
གཏམ་མི་ཁས་གླིང་ཡུལ་བསྐོར་དུས།།
ཁྱོས་མ་བརྗེད་ཡིད་ལ་ང་བཟུང་།།
མོ དགུང་ཨ་སྔོན་ཁྲི་གདུགས་དཀྱིལ་ནས།།
ང་གྲགས་གི་འབྲུག་ཆུང་སྐྱིད་གི།
ང་སྐྱིད་ཀྱང་འདུག་ཁོམ་མེད་གི།
སྤྲིན་མཚོ་ཁར་ལངས་ནས་འགྲོ་དུས།
སྨུག་མཚོ་མཐར་བརྒྱུད་ལས་ཐོན་དུས།།
ང་མ་སོང་བློ་ཞིག་མེད་གི།
ངའི་གཞུག་གི་ཁྲི་འབུམ་སྐར་མ།
ང་ཡིད་ནས་བརྗེད་ལ་མ་འགྲོ།།
243



དེ་ནང་གི་ཐོ་རེངས་སྐར་ཆེན།།
ང་རེ་རེར་གླེང་རྒྱུ་ཁྱོད་གསལ།།
སྡེ་ཆེན་པོ་ཁྲི་འབུམ་དཀྱིལ་ན།།
ང་རྩེ་གི་བུ་མོ་སྐྱིད་གི།
ང་སྐྱིད་ཀྱང་འདུག་ཁོམ་མེད་གི།
བར་གཏམ་གི་བར་བ་ཐོན་ནས།།
ཡུལ་ཕ་མར་མགོ་སྐོར་བཏང་ན།l
ང་མ་སོང་བློ་ཞིག་མེད་གི།
ངའི་གཞུག་གི་ཁ་ཡ་ན་ཟླ།།
ང་ཡིད་ནས་བརྗེད་ལ་མ་འགྲོ།
དེའི་ནང་གི་ཆུང་དུས་དགའ་ལོ།།
ང་རེ་རེར་གླེང་རྒྱུ་ཁྱོད་གསལ།།
ཕོ འབྲུ་ཤུག་སྡོང་བོ་ཀོ་རེད།།
ཤུག་ལོ་སྔོན་མོ་མཚོན་རེད།
ཀོ་མཚོན་བར་གི་བྱ་འདི།
གཤོག་རྒྱང་ངེ་འཕུར་དབང་མེད་ནོ།།
བྱ་རང་རང་སེམས་ནས་ལོས་ཡོད།།
ནམ་ཡིན་ཡང་ཡིད་ནས་མ་བརྗེད།།
རང་སྡེ་སྡེ་བ་སྟག་རེད།།
24



གཞན་སྡེ་སྡེ་བ་གཟིག་རེད།།
སྟག་གཟིག་བར་གི་རོགས་འདི།།
ཁ་བགད ལེ་རྩེ་དབང་མེད་ནོ༎
རོགས་རང་རང་སེམས་ན་ལོས་ཡོད།།
ནམ་ཡིན་ཡང་ཡིད་ནས་མ་བརྗེད།།
མོ ངའི་ལག་པ་གཡོན་པའི་མགོ་གི་
གསེར་སེར་པོའི་མཛུབ་དཀྲིས་ཕྲ་ཅན།།
སྟོད་གསེར་མགར་གསུམ་གིས་བརྡུངས་ནས།།
སྨད་དངུལ་མགར་གསུམ་གིས་བཞེངས་ནས།།
ངས་ཕུད་ལ་རོགས་ལོ་ཁྱོས་ཁོན།།
ཁྱོས་ཁོན་ར་བསམ་པ་
པ་གཅིག་ཡིན།
རོགས་མི་བརྗེད་སེམས་གི་འཛིན་ཡིན།།
ངའི་སྐེ་ཡི་དངུལ་དཀར་གའུ།
དེའི་ནང་གི་ལྷ་ཕྲུག་གསེར་སྐུ།།
སྟོད་ལྷ་བཟོ་གསུམ་གིས་ལས་ནས།།
སྨད་དགོན་ཆེན་གསུམ་གིས་གནང་ནས།།
ངས་ཕུད་ལ་རོགས་ལོ་ཁྱོས་ཁོན།།
ཁྱོས་ཁོན་ར་བསམ་པ་གཅིག་ཡིན།།
རོགས་མི་བརྗེད་སེམས་གི་འཛིན་ཡིན།།
24 5



ཡོ རྟ་འདོ་བ་སྙིང་ལ་རྗེ་བོ།
ཁྱོད་རྒྱུག་འདོད་མེད་ནི་མ་རེད།།
སྟོད་བྲག་དམར་ལམ་འཕྲང་དོག་གི།
ཞེ་ལྷོད་ལེ་རྒྱུག་དབང་མེད་ནོ།།
ཁྱོད་འདོ་བའི་སེམས་ན་ལོས་ཡོད།།
ང་རྟ་བདག་སེམས་ནས་མི་བརྗེད།།
རོགས་ཆུང་ལོ་སྙིང་ལ་རྗེ་བོ།།
ཁྱོད་རྩེ་འདོད་མེད་ནི་མ་རེད།།
ཡུལ་ཕ་མའི་འགྲིག་ལམ་དོག་གི།
ཞེ་ལྷོད་ལེ་རྩེ་དབང་མེད་ནོ།།
མ་ཁྱོད་ཚོའི་སེམས་ན་ལོས་ཡོད།
ཕོ་ང་ཚོའི་སེམས་ནས་མི་བརྗེད།།
མོ སྟོད་གངས་དཀར་གངས་རི་ཞུ་མེད་ཡིན།།
ཞུ་སོང་དུས་དབྱར་ཟླ་མགོ་མ་ཡིན།།
རོགས་འུ་གཉིས་ཞེ་འདང་བརྗེད་མེད་ཡིན།།
བརྗེད་སོང་དུས་སྐྱེ་བ་གཞུག་མ་ཡིན།།
ཕོ སྟོད་དབུས་གཙང་ཆོས་རའི་ནང་ནས།།
མགོ་གསེར་ཞྭ་ཅན་གི་བླ་མ།།
246



སེམས་དད་པའི་ཕྱག་གསུམ་ཁྱོད་འཚལ།།
ཚེ་ཕྱི་མའི་གཤིན་རྗེའི་འཕྲང་ནས།།
ཁྱོས་མ་བརྗེད་ཡིད་ལ་ང་བཟུང་།།
སྡེ་ཆེན་པོ་རྩེ་རའི་ནང་ནས།།
རྒྱབ་གཡུ་བྱིར་ཅན་གི་བུ་མོ།།
ཚིག་སྔོན་བཤད་རྔ་མ་ངོས་སྲུང་།།
གཏམ་མི་ཁས་གླིང་བཞི་བསྐོར་དུས།
ཁྱོས་མ་བརྗེད་ཡིད་ལ་ངོ་བཟུང་།
མོ ངས་གངས་དཀར་རྫ་ལ་ཆགས་འཇོག།
ངས་རྫ་ཁའི་སྨུག་ལ་དཔེ་ལེན།།
རྫ་གངས་རི་ཞུ་ནི་མི་ཚད།
ལྗང་ལྡེམ་མེ་མཚོ་མོར་བཞུར་དུས།།
ངས་ད་རུང་གངས་རི་མི་བརྗེད།།
ངས་སྡེ་ཆེན་གྲོང་ལ་ཆགས་འཇོག།
ངས་ཆུང་དུས་དགའ་ལོར་དཔེ་ལེན།།
ཚིག་བཤད་ལེ་འགལ་ནི་མི་ཚད།།
ས་གཞན་ནས་རོགས་ཤིག་བཙལ་དུས།།
ངས་ད་རུང་དགའ་ལོ་མི་བརྗེད།།
247



ཕོ ཤིང་ཙན་དན་ནགས་ལུང་གོང་མ་ནས།།
ངའི་འདོ་རིགས་རྟ་བོ་རྐྱང་རྒྱུད་ཡིན།།
སྲབ་ཡག་པ་རིན་ཆེན་རྒྱུན་ཆ་ཡིན།།
སྒ་ཡག་པ་གསེར་ནག་པངྐཱཏྲ་ཡིན།།
ཞོན་མ་ཐུབ་བྱང་ལམ་མཚམས་ན་ཡོད།།
བརྗེད་མ་ཐུབ་གངས་དཀར་སེམས་ན་ཡོད།།
ཤིང་ཙན་དན་ནགས་ལུང་ཞོལ་མ་ནས།།
ཞེ་མཐུན་པའི་རོགས་ལོ་རང་སྡེ་ཡིན།།
ཕྱི་མོ་སྒོ་བཅོ་ལྔའི་ལྷ་ཟླ་ཡིན།།
ཚིག་བཤད་ནོ་རྗེ་བཙུན ་མགུར་མ་ཡིན།།
ཐུག་མ་ཐུབ་ས་ཆ་གཞན་ན་ཡོད།།
བརྗེད་མ་ཐུབ་གངས་དཀར་སེམས་ན་ཡོདir
མོ རྫ་ཁྲ་ཡག་མཆོད་རྟེན་དཀར་པོ་རེད།།
འབྲོང་བྲེ་སེར་མགོ་ཡི་ཉི་ཟླ་རེད།
རྫ་ཁ་རྒྱུད་མཐོ་ཡང་བརྗེད་མེད་རེད།།
སྡེ་ཆེན་པོ་གཡུ་མཚོ་ཕྱུག་མོ་རེད།
རོགས་ཁྱོད་ཚོ་གཡུ་འབྲུག་སྔོན་མོ་རེད།།
ས་ཁ་ཐག་རིང་ཡང་བརྗེད་མེད་ཡིན།།
248



ལོ ངའི་བློ་རྟ་ཆུ་འབྲུག་ཟེར་ནོ།།
ཤེད་ཡོད་ཀྱང་གོམ་པ་མི་འཁྱེར།།
ཞེ་བྲེལ་ཡང་ལྕག་གིས་མི་གཞུ།།
ངའི་ཆུང་དུས་རོགས་ལོ་ཟེར་ནོ།
ལོ་འགོར་ཡང་ཡིད་ནས་མི་བརྗེད།།
ཐག་རིང་རུང་དཀའ་ལས་མི་འཛེམ།།
མོ ཁྱོའི་ཚིག་མགོ་དུང་གི་ཡི་གེ་རེད།།
ཁ་བགད་ལེ་ཐུག་ཚེ་ཞིག་ལ།།
དུང་ཡི་གེ་དག་གི་མི་འཇུག།།
ངའི་ཚིག་རྔ་དར་གི་མདུད་པ་ཡིན།།
ཞེ་ལྷོད་ལེ་ཐུག་རག་ཞིག་ལ།།
དར་མདུད་པ་འཁྲོལ་གི་མི་འཇུག།
ཡོ སྟོད་བྲག་དམར་དབུ་རྩེ་མགོ་ནས།།
ཆར་ས་ལ་ལ་ཞིག་བབ་ནོ།།
ཁྱོས་བསམ་ནས་འདང་གསུམ་རྒྱོབ་ར།།
ཆར་མིན་ལ་ཞི་ལི་ང་ཡིན།།
ངས་ཁ་ཡ་ན་ཟླའི་གྲལ་ནས།།
ཆང་བདུད་རྩིའི་མཆོད་ཀ་འཕངས་ནས།།
249



སྡེ་ཆེན་པོ་ཚོ་དྲུག་གླིང་ནས།།
མགོ་ཝ་མོ་རླུང་གིས་སྐྱོད་ནོ།།
ཁྱོས་སེམས་ནས་འདང་གསུམ་རྒྱོབ་ར།།
རླུང་མིན་ལ་ཞི་ལི་ང་ཡིན།།
ངས་ཁ་ཡ་ན་ཟླའི་གྲལ་ནས།།
ཞེ་སྣང་བ་རླུང་ལ་སྐུར་ནས།།
མོ དགུང་འདི་ན་སྐར་མ་བརྒྱ་ཡོད།།
བརྒྱ་ཡི་མི་ཚད་སྟོང་ཡོད།།
བརྒྱ་དང་སྟོང་ལ་བལྟ་གི་མེད།
བལྟས་བལྟས་སྐར་ཆེན་ཁྱོད་བལྟས།།
བལྟས་ལེ་ཤར་ཐག་རིང་གི།
རིང་ཡང་ཁྱོད་ལ་བལྟས་ཡོད།།
གྲོང་འདི་ན་ན་ཟླ་བརྒྱ་ཡོད།།
བརྒྱ་ཡི་མི་ཚད་སྟོང་ཡོད།།
བརྒྱ་དང་སྟོང་ལ་བལྟ་གི་མེད།།
བལྟས་བལྟས་རོགས་ལོ་ཁྱོད་བལྟས།།
བལྟས་ལེ་ཐུག་ཐག་རིང་གི།
རིང་ཡང་ཁྱོད་ལ་བལྟས་ཡོད།།
ཡོ བོའུ་ར་རིང་ཕྲག་ལ་འཁུར་ནས།།
250



སྟོད་རྫ་ལུང་ཤྭ་བདའ་འགྲོ་དུས།།
ཁངས་བབ་བེ་འགྲོ་ལམ་གཅོད་གི།
ལུས་རིན་ཆེན་ཉེན་ཁ་ཆེ་གི།
ཤུ་མ་སོད་རྫ་ཁར་ལུས་རུང་།།
རྭ་ཆ་བརྒྱད་ཡིད་ནས་མི་བརྗེད།།
ངས་སྡེ་ཆེན་སྡེ་ཆུང་བརྒྱུད་ལ།།
ས་སྡེ་ཆེན་རོགས་ལོར་ཐུག་དུས།།
ཡུལ་ཕ་མས་ཐུག་མཚམས་གཅོད་གི།
གཏམ་མི་ཁའི་ཉེན་ཁ་ཆེ་གི།
རོགས་མ་ཐུག་སྡེ་ནས་ལུས་རུང་།།
རོགས་ཆུང་ལོ་ཡིད་ནས་མི་བརྗེད།།
མོ རྟ་འདོ་བ་སྙིང་ལ་རྗེ་བོ།།
ཁྱོའི་རྫོག་ཆུང་གཡས་པའི་ནང་ལ།།
སྲུང་དར་མཚོན་སྣ་ལྔ་བཏགས་ཡོད།།
རྟ་ཁྱོད་ཚོས་མ་ནོགས་ཞོག་ར།།
ངའི་སེམས་ནས་འདོ་བ་ཆེ་བརྗེད།།
རོགས་ཆུང་ལོ་སྙིང་ལ་རྗེ་བོ།།
ཁྱོའི་ཡ་ཆུང་གངས་དཀར་སེམས་ལ།།
ངས་དོན་ཆེན་ཚིག་གསུམ་བཤད་ཡོ་
ད་ཡོད།།
251



ཁྱོའི་བློ་སེམས་མ་འགྱུར་སྡོད་ར།།
ངའི་ཡིད་ནས་རོགས་ལོ་ཆེ་བརྗེད།།
252



རོགས་དྲན་པའི་སྐོར།
ཕོ སྟོད་རི་མགོར་སྨུག་པ་འཐིབས་དུས།།
རྫ་ཁྲ་ཡག་འབྲོང་མོ་དྲན་གི།
འབྲོང་མ་རིག་དྲན་ནི་མིན་ད།།
ཞེ་སྡུག་ས་དབྱར་ཁའི་སྨུག་རེད།།
རླུང་གཡུག་ནས་སྨུག་པ་དྭངས་ན།།
འབྲོང་ཡན་གི་དྲན་ཤིང་མེད་གི།
སྨད་སྡེ་རུར་མུན་པ་རུབ་དུས།།
གྲོང་རྩེ་སའི་རོགས་ལོ་དྲན་གི།
རོགས་མ་ཐུག་དྲན་ནི་མིན་ད།།
ཞེ་སྡུག་ས་བཅུ་བའི་ནམ་རེད།།
སྐུ་ས་ལེ་ནམ་མཁའ་ལངས་ན།།
རོགས་ཡན་གི་དྲན་ཤིང་མེད་གི།
མོ མེ་མ་བུས་ཉི་མ་འདི་ཚོར།།
ལུས་མ་གྲང་ཉི་མ་གཅིག་མེད།།
རོགས་མ་ཐུག་ཉི་མ་འདི་ཚོར།།
253



ངས་མ་དྲན་དགོང་མོ་གཅིག་མེད།།
ཐོ རྟ་འདོ་བར་དྲན་ཤིང་བཞག་ནོ།།
ཞེ་གླེང་བ་རྒྱབ་གི་སྒྲ་རེད།།
སྒ་ལྷུ་བཞིའི་བར་ནས་གླེང་ནོ།།
ངའི་སྐྱེ་བ་སྔོན་གི་ལས་རེད།།
རོགས་ཆུང་ལོར་དྲན་ཤིང་བཞག་ནོ།།
ཞེ་སྨྲེང་བ་ཁ་ཡི་ཚིག་རེད།།
ཁའི་དུང་སོའི་བར་ནས་གླེང་ནོ།།
ངའི་སྐྱེ་བ་སྔོན་གི་ལས་རེད།།
མོ རྫ་ཁ་རྒྱུད་ཉུལ་སའི་གསང་ལམ་ནས།།
སྨུག་སོབ་བེ་བཞུར་ནོ་འབྲོང་མོ་རེད།
ན་མེ་ཏོག་ཡག་པའི་རྫོང་ནང་ནས།།
རྩྭ་ཁམ་གསུམ་ཟོས་ནོ་དྲན་ཤིང་རེད།།
སྡེ་ཆེན་པོ་ཉུལ་གི་གྲོང་ལམ་ནས།།
གཉོམ་བཏང་ངེ་འགྲོ་ནོ་རོགས་ལོ་རེད།།
དགོང་མུན་ནག་འཐིབས་པའི་མཚན་མོ་ལ།།
ཁ་ཚིག་གསུམ་བཤད་ནོ་དྲན་ཤིང་རེད།
ཡོ མཛོ་ཁྱུང་དཀར་བླ་མའི་སྣ་དཀྱུ་ཅན།།
254



ངའི་རི་ཞིང་ཁུག་གི་དྲན་ཤིང་རེད།།
མཛོ་དྲན་ཡང་ཁྲ་ཡག་རྫ་ན་ཡོད།།
རྭ་ལྡེམ་མེ་འདེད་སྐབས་ནམ་ཞིག་རེད།།
རོགས་ཆུང་ལོ་བྱི་རུའི་རྣ་ཏོག་ཅན།།
ངའི་ས་མཐའི་ཡུལ་གི་དྲན་ཤིང་རེད།།
རོགས་དྲན་ཡང་ས་ཆ་གཞན་ན་ཡོད།།
ཁ་བགད་ལེ་ཐུག་སྐབས་ནམ་ཞིག་རེད།།
མོ ངས་དྲོན་གི་ལོ་ལ་དྲན་གི།
ངས་འདོ་རིག་རྟ་བོ་དྲན་གི།
སྒོ་ནམ་སྟོད་བསམ་ན་འཁྲེང་གི།
ངས་དྲིན་གི་ལོ་ལ་དྲན་གི།
ངས་ཆུང་དུས་དགའ་ལོ་དྲན་གི།
རོགས་ནམ་ཐུག་བསམ་ན་འཁྲེང་གི།
ཕོ རྟ་དྲན་གི་ལོ་རྒྱུས་མ་བཤད།།
རྟ་དྲན་གི་ལོ་རྒྱུས་བཤད་ན།།
སྒ་བེ་སང་མ་བསྟད་དགྱེ་ནས་བསྡད།།
སྲབ་བསིལ་མ་མ་བསྐོན་བསམ་ནས་བསྡད།
ནང་རྟ་བརྒྱས་ཅི་རེད་གང་རེད་དྲིས།།
255



སྒ་ལྷུ་བཞིའི་རྒྱུན་ཐག་ཐོར་ཐལ་ཟེར།
རྫུན་དེ་ལྟར་མི་གཏམ་ཅི་ཡིས་གཏམ།།
རོགས་དྲན་གི་ལོ་རྒྱུས་མ་བཤད།།
རོགས་དྲན་གི་ལོ་རྒྱུས་བཤད་ན།།
ཁ་ལག་མ་བཀྲུས་དགྱེ་ནས་བསྡད།།
ནང་ཆུ་མ་བཏུང་བསམ་ནས་བསྡད།།
ཡུལ་ཕ་མས་ཅི་རེད་གང་རེད་དྲིས།།
ངའི་སོག་པ་ལེབ་མོ་ན་གི་ཟེར།
རྫུན་དེ་ལྟར་མི་གཏམ་ཅི་ཡིས་གཏམ།།
མོ རྟ་དྲན་གི་གླེང་བསློང་མ་བྱེད།།
རྟ་དྲན་གི་གླེང་བསློང་བྱས་ན།།
དབྱར་དྲུག་པའི་ཚད་ལ་དཔེ་ལེན།།
དེའི་གཞུག་གི་སྐོམ་པར་ཆགས་འཇོག།
རྟ་དྲན་གི་དྲན་སྲོལ་དེ་མོ་རེད།།
དེའི་ཡན་གི་དྲན་སྲོལ་ཨེ་ཡོད་འདོད།།
རོགས་དྲན་གི་གླེང་བསློང་མ་བྱེད།།
རོགས་དྲན་གི་གླེང་བསློང་བྱས་ན།།
རྫ་ཁྲ་ཡག་འབྲི་མོར་དཔེ་ལེན།།
དེ་གཞུག་གི་བེའུར་ཆགས་འཇོག།
256



རོགས་དྲན་གི་དྲན་སྲོལ་དེ་མོ་རེད།།
དེའི་ཡན་གི་དྲན་སྲོལ་ཨེ་ཡོད་འདོད།
ཕོ རྟ་འདོ་བ་དྲན་དྲན་གླེང་གླེང་།།
རྟ་གཞན་པ་མ་དྲན་མ་གླེང་།།
ཁྱོས་མ་དྲན་དྲན་ཁུལ་ཟེར་ན།།
མགོ་ཡར་བལྟས་བྱ་ཁྱུང་དགོན་པ།།
དེང་ཕྱིན་ཆད་ཐོད་པ་མི་གཏུག།
མནའ་དེ་འདྲ་བསྐྱལ་ན་ཨེ་རློམ།།
རོགས་ཆུང་ལོ་དྲན་དྲན་གླེང་གླེང་།
རོགས་གཞན་པ་མ་དྲན་མ་གླེང་།
ཁྱོས་མ་དྲན་དྲན་ཁུལ་ཟེར་ན།།
ངའི་ལག་མགོའི་ཕྲེང་བ་བརྒྱ་བོ།
དེང་ཕྱིན་ཆད་མ་ཎི་མི་འདོན།
མནའ་དེ་འདྲ་བསྐྱལ་ན་ཨེ་རློམ།།
མོ བྱ་རྨ་བྱ་རྨ་ཆུ་ཁ་ན་ཡོད།།
སྒོ་ཡག་པ་ཇོ་བོའི་མདུན་ན་ཡོད།
ཚོགས་འཚོགས་དུས་རྨ་བྱ་དྲན་གི།
སྒོ་རིག་དུས་དངན་པ་ཤོར་གི།
25



རོགས་ཞེ་མཐུན་སྡེ་ཆེན་གྲོང་ན་ཡོད།།
ཚིག་སྙན་མོ་རང་གི་སེམས་ན་ཡོད།།
སྡེ་རིག་དུས་རོགས་ལོ་དྲན་གི།
རོགས་ཐུག་དུས་དངན་པ་ཤོར་གི།
བློ ཤིང་གསོམ་དཀར་སྡོང་བོའི་མགོ་ནས།།
བྱ་ཁུ་བྱུག་སྟོང་གསུམ་གྲགས་གི།
བྱ་དེ་ཡི་སྐད་ལ་ཉན་ན།།
ཆོས་སློབ་པའི་བླ་མ་དྲན་གི།
སེམས་བསམ་པར་དད་པ་སྐྱེས་ནས།
དོན་དམ་པར་མཇལ་ན་འདོད་གི།
སྡེ་ཆེན་པོ་རྩེ་རའི་ནང་ནས།།
ཕྱི་ན་ཟླའི་ལ་གཞས་ལེན་གི།
ཁ་ལ་གཞས་གན་གིས་བླངས་ན།།
ངས་དང་མའི་རོགས་ལོ་དྲན་གི།
སེམས་བསམ་པར་རིག་ན་འདོད་ནས།།
དོན་དམ་པར་ཐུག་ན་འདོད་གི།
མོ སྟོད་འགུག་གི་འགུག་ལུང་གོང་མ་ནས།།
རྟ་དཀར་པོས་འཚེར་རྒྱུག་བྱས་ན།།
ངས་དང་མའི་འདོ་བ་དྲན་གི།
258



སྲབ་ལག་ནས་དམ་ལྷོད་འཆོར་གི།
སྟོང་འགུག་གི་འགུག་ལུང་བར་མ་ནས།།
འབྲི་ཐོའུ་མས་ངུར་རྒྱུང་འཐེན་ན།།
ངས་དང་མའི་བཞོ་འབྲི་དྲན་གི།
ལག་བཞོ་ཟོ་དམ་ལྷོད་འཆོར་གི།
སྟོང་འགུག་གི་འགུག་ལུང་ཞོལ་མ་ནས།།
ཕྱི་ན་ཟླས་ལ་གཞས་བླངས་ན།།
ངས་དང་མའི་རོགས་ལོ་དྲན་གི།
ལག་ལས་ཀ་དམ་ལྷོད་འཆོར་གི།
ཕོ རི་དམའ་སའི་མཐོ་སར་བུད་ལེ།།
རི་མཐོན་པོའི་མགོ་ལ་འགོས་ནས།།
དགུང་ཉི་མའི་ལོ་རབས་དྲིས་ན།།
འཇའ་དར་མཚོན་སྣ་ལྔའི་བར་ནས།།
འོད་གསལ་ལེ་ཤར་གི་ཟེར་ན།།
དགུང་ཉི་མ་ཐུག་ཐག་རིང་རུང་།།
ཤར་བཏང་གི་བསམ་པའི་ཡན་རེད།
སྡེ་ཉུང་སའི་མང་སར་བུད་ལེ།།
གྲོང་ན་ཟླའི་གྲལ་ལ་སོང་ནས།
259



རོགས་ཆུང་ལོའི་ལོ་རབས་དྲིས་ན།།
སྡེ་ཁ་ཡ་ན་ཟླའི་གྲལ་ནས།།
ཁ་བགད་ལས་མཚམས་གི་ཟེར་ན།།
རོགས་ཆུང་ལོར་ཐུག་ཐག་རིང་རུང་།།
ཐུག་བཏང་གི་བསམ་པའི་ཡན་རེད།།
མོ ཕར་བལྟས་ན་རྫ་ཞིག་རིག་ནོ།།
རྫ་གངས་རི་རྫ་རྒྱུད་གོང་མ་རེད།།
རྩྭ་མེ་ཏོག་སྐྱེ་བ་གུར་ཀུམ་རེད།།
མགོ་འབྲས་བུ་ཐོག་ནོ་འབྲས་དཀར་རེད།།
ཤྭ་ཡུ་མོས་ཟ་དབང་མ་བྱིན་ནོ།།
རྫ་རིག་ན་ད་རུང་དྲན་གི།
རྩྭ་རིག་དུས་དངན་པ་ཤོར་གི།
ཕར་བལྟས་ན་སྡེ་ཞིག་རིག་ནོ།།
སྡེ་ཡག་པ་བཀྲ་ཤིས་འཁྱིལ་རེད།།
ལོ་བཅོ་ལྔའི་རྩེ་ས་དགོད་ས་རེད།།
ཚིག་སྙན་མོ་བཤད་ལས་མཐུན་ས་རེད།
ཁྱིམ་གཅིག་ནས་འདུག་དབང་མ་བྱིན་ནོ།།
སྡེ་རིག་དུས་རོགས་ལོ་དྲན་གི།
རོགས་ཐུག་དུས་དངན་པ་ཤོར་གི།
260



定价:12.80元
